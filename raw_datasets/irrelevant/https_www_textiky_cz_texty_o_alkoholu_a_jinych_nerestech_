URL: https://www.textiky.cz/texty-o-alkoholu-a-jinych-nerestech/
DEPTH: 1


Texty o alkoholu a jiných neřestech - 11 textů
























 



Kategorie
« ZPĚT « Textíky > Texty o alkoholu a jiných neřestech



kategorie


Všechny texty 420
Alkohol a neřesti 11
Básničky 11
Černý humor 7
Dopisy a emaily 67
Fejetony 3
Jídlo a recepty 8
Láska a sex 9
Peníze a obchod 5
Perličky a kuriozity 39
Počítače 38
Pohádky 14
Politika 18
Povídky 30
Práce 25
Pravidla a návody 31
Pro muže 14
Pro ženy 21
Romantika 3
Slovníčky a jazyky 9
Škola a vědy 21
Testy 5
Texty písní 7
Úvahy 8
Různé 16






Text 1 / 11

1 __2_3_4_5_6_7__11__>>


Přidáno: 16. 12. 2012 - 5:33 | Přidal: majky
Jak chlastat bez zvracení

Milí pijani, milé pijanky,

všichni známe problém nadměrného požívání alkoholu:

Zvracení

Přitom je třeba říci, že slovo „nadměrný” je zvoleno nevhodně. Neexistuje žádné nadměrné pití, pouze neobvyklé. Poněvadž je však slovo „nadměrný” obecně zavedené jak v hovorové češtině, tak v policejních protokolech, budeme jej zde nadále užívat. Přejděme ale k našemu hlavnímu problému: Zvracení.

Každý zná věty typu: „Neblij mi do auta!” nebo „Když budeš chtít zvracet, tak mi řekni.”

Představte si, že jste na mejdanu, kde je ještě spousta pití, ale vy už máte ten zvláštní pocit v žaludku. Co byste toho ještě mohli vypít, kdyby tu nebyl. Konečně, jsou to většinou i Vaše peníze, které se na takovýchto mejdanech prolévají hrdlem. A jelikož nikdo z nás není milionářem, povede vás náš trénikový program také k hospodárnosti. Vždyť taky nevyhodíte auto jenom proto, že je vám zrovna blbě. Na tom s vámi chceme v příštích týdnech pracovat. Zachovejme a užijme si tedy to, co jsme si draze zaplatili.

Tímto si vás dovolujeme uvítat v našem výcvikovém programu:

Jak chlastat bez zvracení za 4 týdny

Co k tomu potřebujeme:
1x ledničku, která dokáže pojmout a rychle vychladit minimálně jednu naši denní dávku alkoholu. Po 4 týdnech jsou to cca 1 basa piva, 2 láhve Johnyho Walkera (nebo něčeho obdobného) a pár plechovek s kolou.
1x kýbl o objemu cca 20 litrů, protože se v prvních 2 týdnech sotva vyhneme zvracení. Kýbl není nutný, pokud nocujeme na toaletě.
1x hadr na čištění.

Nádoby na pití:
U tohoto bodu záleží na zvycích každého z nás. Lze si přichystat rozličné nádoby na jednotlivé nápoje, ale i tuplák, který lze využít na všechny nápoje. Kdo již po krátkém čase nebude zvracet, může využít také ten kýbl.

Další pomůcky:
Přístroj na měření alkoholu v krvi: Pro spolehlivé udržení rovnoměrné hladiny alkoholu v krvi na úrovni cca 2,7 promile.
Televizor: Nahrazuje výše zmíněný přístroj. Pakliže se můžete dívat na televizi oběma očima, aniž by se vám rozplýval obraz, je vaše hladina alkoholu příliš nízká.
Doping: Na začátku jsou povoleny Alka-Seltzer, Maaloxan nebo podobné prášky na kocovinu. Pouze však do konce druhého týdne.

Co nebudeme potřebovat:
- partnera, který by nám kazil pití
- policejní kontroly

Tak tedy:

1. den

Mentální příprava na 4 týdny chlastání. Zapomeňte prostě na vše negativní, co jste kdy o alkoholu slyšeli. Odstraňte všechny předsudky, které máte proti svému budoucímu nejlepšímu příteli. Výjimečně si vemte jako předlohu naše politiky: rokování v Parlamentu, konference na nejvyšší úrovni, zasedání vlády atd. Při všech těchto akcích se neskutečně chlastá. Na následujících tiskových konferencích stojí pak na stolech samozřejmě pouze voda a džusy. Ty jsou poté užívány k hašení žízně (čemuž chceme zabránit). Také naši policisté se opíjejí. Podívejte se přeci na ty jejich směšné kostýmy. Jak se převlékají do komických čepic a uniforem. Který střízlivý člověk by to udělal?

1. až 7. den

První den začneme přibližně v 17 hodin 5 pivy (0,5 litru) a 5 míchanými nápoji. Míchaný nápoj je 4 cl kořalky (přednostně Johnie Walker) a kola dle libosti. Do posledního dne prvního týdne to vše zvýšíme na 10 piv a 10 míchaných nápojů. Nezapomeňte na mentální trénink.

8. až 12. den

Dosud jsme měli pouze lehce snesitelné množství alkoholu a navíc pouze večer. Do dvanáctého dne k tomu přidejte vždy ráno a v poledne 1 až 2 piva.

13. až 18. den

Nyní jsme dosáhli:
- ráno 1 až 2 piva
- v poledne 1 až 2 piva
- večer 10 piv a 10 míchaných nápojů
Zvracení by se nyní mělo omezit už jen na pár případů. Až do 18. dne zvyšujeme o 1 až 2 piva denně a 18. den o 3 míchané nápoje.

19. den

Dnes je trochu perný den, kdy je povoleno až 3krát zvracet. Pijeme pouze kořalku (minimálně 40procentní), jedno zda čistou či naředěnou. Ideální by byl však poměr 1 díl kořalky k 2 dílům koly nebo tak nějak. V žádném případě však ne víc naředěné!

20. den

Pokud jsme přežili 19. den udělejme si pro uvolnění čistě pivní den. Zotavíme se u basy piv.

21. den

Poté, co jsme si odpočinuli, se vrátíme k starému tréninkovému programu. Zvýšíme jej však o 3 piva a 3 míchané nápoje.
Stav: 23 piv a 13 míchaných nápojů.

22. až 28. den

Pomalu se můžeme nazývat profíky. Máme pro sebe ještě 7 dnů, které by nám však již neměli způsobit žádné problémy. Do 28. dne zvyšujeme dávku na cca 25 až 30 piv a cca 20 míchaných nápojů.

Tak jsme to dokázali!

Pakliže jste výcvik přežili, můžete se směle nazývat pijáky, kteří na žádném mejdanu nenechají nějaké pití. Postoupili jste do nejvyšší ligy, takže nemusíte mít strach, pokud by s vámi nějaký pan Důležitý chtěl zachlastat. Pravděpodobně se jen na něj nudně usmějete předtím, než ho nemilosrdně zničíte.

  

Alkohol a neřesti » Různé | Posláno: 386x | Známka: 1,53 od 260 lidí

POSLAT NA E-MAIL VODAFONE T-MOBILE O2 SLOVENSKO ZNÁMKA + 1 2 3 4 5 -


Text 1 / 11

1 __2_3_4_5_6_7__11__>>


Přejít na stránku:  

Nastavení Řadit podle: přidání -| hodnocení | posílanosti | délky | názvu | náhody
Počet na stránku: 1 -| 2 | 3 | 4 | 5 Autorské: nezáleží -| ano | ne
Filtr obsahu: odblokovat lechtivé | odblokovat sprosté | odblokovat nechutné | odblokovat drsné
SMS filtr: ne -| 1 Vodafone | do 2 | do 5 | 1 T-Mobile | do 2 | 1 O2 | do 2 | 1 SR | do 2

( Při současném nastavení se některé texty nezobrazují. ) ( zobrazit všechny )




hledání v textech






zapojte se


Přidat nový text
» do této kategorie



alkohol a neřesti


Všechny texty 11
Různé 11



facebook


Textíky.cz na Facebooku



 

podpořte nás


Naše odkazy



zrychlete si načítání


Vypnout reklamy



info

Na portálu Textíky.cz najdete plno zábavných textů a další věci.





© 2009-2021 www.textiky.cz | Zveřejňování děl jinde je bez souhlasu autora zakázáno!!! | Pište nám na info@textiky.cz



» Soukromí » Letem.cz - další naše weby » Spřátelené weby» Anekdoty | Hlášky z filmů | Legrace | Pranostiky | Přání | Přísloví | Psí jména | Psí kalendář | Ráj SMS | Užitečné informace | Verše | Vtipy





Web používá cookies. OK Info

