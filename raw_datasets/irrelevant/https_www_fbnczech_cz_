URL: https://www.fbnczech.cz/
DEPTH: 1


















Komunita rodinných firem
















Menu









 




Komunita rodinných firem DalšíNaše hodnotyCo dělámeKalendář akcíNextGenKontaktPřidejte se








Rodiny rodinám
napříč generacemi

Jsme FBN Czech, pobočka prestižní celosvětové asociace rodinných firem The Family Business Network International (FBN). Ta sdružuje 4 000 rodin ze 65 zemí a jejich 16 000 rodinných příslušníků, z nichž 6 400 je z nástupnické generace.
Kdo jsme?
 Jsme nezisková organizace s cílem podporovat a rozvíjet středně velké a velké české rodinné firmy napříč generacemi. Vytváříme bezpečné prostředí pro rodinné firmy a silný network s využitím zázemí prestižní mezinárodní instituce a jejích členů. Pořádáme setkání na témata relevantní jak pro majitele rodinných firem, tak jejich nastupující generaci a další rodinné příslušníky. Umožňujeme výměnu zkušeností mezi rodinnými firmami podpořenou expertízou českých i zahraničních odborníků.
FBN Czech založily firmy Crocodille, HOPI, Kofola, Liko-S, NWT, Renomia, Siko, Sulko, Steelcom a Trigema v roce 2016.
Proč jsme jedineční?

S rodinnými firmami se dělíme o zkušenosti, které jsme získali a pomáháme se vzájemně nasměrovat k tomu, aby naše rodinné firmy zde byly co nejdéle a přežily předávání mezi generacemi.



Naši členové mají přístup ke zkušenosti tisíců členů rodinných firem z celého světa.
 Setkání a pravidelné akce a služby realizujeme v bezpečném a důvěrném prostředí.
 Sdružujeme členy rodin napříč generacemi.


Podporujeme nástupnickou generaci v rodinných firmách.
 Každý člen má možnost zapojit do aktivit širokou rodinu.
 Více o našich hodnotách
Zkušenosti našich členů


Oslovuje mě základní myšlenka FBN ‚Rodiny rodinám’. Myšlenka sdílení podnikatelských zkušeností v rámci společenství lidí, kteří se pravidelně scházejí, osobně se poznají a důvěřují si. Je to platforma, kde se mohu cítit skutečně jako v kruhu rodinném. Těším se na každé další setkání, a to nejen proto, že se potkám s blízkými přáteli, ale dopředu vím, že budu ze setkání odcházet obohacena o další užitečné poznatky.
Jaroslava Valová
Zakladatelka SIKO KOUPELNY & KUCHYNĚ

Jsem rád, že se mohu potkávat se zástupci rodinných firem, a to v bezpečném prostředí, které je založeno na důvěře a diskrétnosti. Na akcích FBN Czech tak můžeme otevřeně sdílet své zkušenosti z rodinného podnikání i rodinného života a učit se jeden od druhého.
Martin Piškanin 
Předseda dozorčí rady a zástupce 2. generace firmy HOPI

Být nastupující generací fungující rodinné firmy, jak ve FBN říkáme ‚být NextGenem’, je samo o sobě zavazující. Nezáleží na tom, jestli chcete rozvinout podnikání svých rodičů, nebo se od něj naopak oprostit a jít vlastní cestou. Ve FBN najdete pochopení i inspiraci a navíc vás to dost možná bude bavit.
Adam Prousek
Director of Business Development a zástupce NextGen firmy PETROF
Členské firmy FBN Czech





Family Business Network Czech
 Na Florenci 2116/15, 110 00 Praha 1 - Nové Město
IČ: 051 85 505
info@fbnczech.cz
 LinkedIn Kdo jsme
 Naše hodnoty
 Co děláme
 Nextgen


 Ochrana osobních údajů



Tento web běží na solidpixels.
 




