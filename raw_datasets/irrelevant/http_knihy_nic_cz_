URL: http://knihy.nic.cz/
DEPTH: 1











CZ.NIC - Edice CZ.NIC















Přeskočit na stránku



MojeIDJak na InternetEdiceNebojte se InternetuAkademieDobrá doménaCSIRT.CZTurrisHáčky čárkyJak funguje DNSDoménový prohlížečSkener webuTablexiaDatovkaCertifikace registrátorůKonference ITFREDBIRDKnot DNSKnot ResolverTest IPv6IPv6 widgetDNSSECODVRDNSSEC validátorDNS CheckDNS CollectorBlog


více


 Obsah 
 Navigace 
 Hledat 








k navigaci ↓










Česky
English








 







Domény


Registrátoři


O nás


Projekty




k obsahu ↑




Edice CZ.NIC


Edice CZ.NIC je jednou z osvětových aktivit správce české národní domény. Ediční program je zaměřen na vydávání odborných, ale i populárně naučných publikací spojených s Internetem a jeho technologiemi. Kromě tištěných verzí vychází v této edici současně i elektronická podoba knih.


V současné době si veškeré knihy na těchto stránkách můžete zdarma stáhnout v elektronickém formátu. Tištěné knihy z Edice CZ.NIC si můžete zakoupit u některého z knihkupců:












 "Unity", Tomáš Holan

Pokud jste o Unity nikdy neslyšeli, tak je to nástroj, který dovoluje vytvářet profesionálně vypadající 2D i 3D počítačové hry běžící na různých platformách, od Windows přes webové aplikace až po mobilní telefony. O Unity existuje na internetu taková záplava informací, návodů a tutoriálů, že může být těžké rozhodnout se, jak a čím začít. V této knize se autor snaží na příkladu vytváření jedné hry představit základní principy, techniky a stavební prvky, a zároveň upozornit na možné problémy a jejich řešení. Kniha nemá formát příručky nebo učebnice, jde spíše o postupné objevování toho, jaké úkoly potřebujeme při vytváření hry řešit a jaké prostředky k tomu Unity poskytuje. Čtenář by měl mít alespoň minimální povědomí o programování týkající se proměnných, objektů, dosazení, cyklů a funkcí. Zdrojový kód se v Unity píše v jazyku C#, ale k porozumění příkladům bude stačit i znalost nějakého jiného jazyka. Kniha je určena především pro zvědavé studenty středních škol a možná i pro jejich učitele, kteří hledají nějaké zajímavé téma do kurzů informatiky. Při psaní knihy měl autor na mysli také všechny ostatní čtenáře, kteří o Unity už slyšeli a chystají se s ním již nějakou dobu seznámit, ale zatím nevěděli, odkud začít. Tak teď je ta správná chvíle!

Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (8,7 MB)  | EPUB (7,9 MB) | MOBI (19,6 MB)









 "Data, čipy, procesory", Martin Malý

Autor ve své třetí knize volně navazuje na předchozí tituly a po úvodu do elektroniky a základech mikroprocesorových konstrukcí přináší úvod do  práce s programovatelnými logickými poli. Podrobně se věnuje výkladu jazyka VHDL, který slouží k popisu logických obvodů, a od základních principů pokračuje přes složitější obvody a komponenty až k „systémům na jednom čipu“. Na konci výkladu si díky nabytým znalostem zkonstruujete společně vlastní šestnáctibitový mikroprocesor i s jednoduchým programovým vybavením. Každý krok a každou naučenou dovednost si rovnou vyzkoušíte a aplikujete v praktických příkladech.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (10 MB)  | EPUB (4,3 MB) | MOBI (11 MB)








 "Kryptografie okolo nás", Karel Burda

Kniha popisuje využití kryptografie v běžném životě. Nejprve jsou v knize vysvětleny vlastnosti vybraných kryptografických funkcí, jako je šifrování, hešování a podobně. S pomocí těchto obecných funkcí jsou poté popsány přenosové protokoly PGP, TLS, WPA, IPsec, SSH, Tor, DNSsec, IKE a MACsec, autentizační protokoly DAA, EAP, Kerberos a OpenID Connect, autorizační protokol OAuth, přístupový protokol RADIUS a nakonec platební protokoly 3D Secure a Bitcoin. Navíc jsou v knize popsány i systémy elektronické kontroly vstupu, elektronické bankovnictví a protokoly platebních karet.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (4,3 MB)  | EPUB (3,9 MB) | MOBI (11 MB)








 "IPv6 - čtvrté vydání", Pavel Satrapa

IPv6 je novou generací základního protokolu sítě Internet. Řeší především akutní nedostatek adres, ovšem přináší i řadu dalších zajímavých vlastností. V knize se podrobně seznámíte se základními principy IPv6 i jeho podpůrných a doprovodných prvků. Kromě obecného seznámení se schopnostmi protokolu se věnuje i jeho implementacím na vybraných platformách a obsahuje některá doporučení pro praktické použití. Čtvrté vydání odráží aktuální stav příslušných specifikací – včetně nové základní definice v RFC 8200 – a především skutečnost, že po letech nesmělého přešlapování se IPv6 konečně začíná prosazovat v praxi.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (5,3 MB)  | EPUB (4,7 MB) | MOBI (12,1 MB)








 "Porty, bajty, osmibity", Martin Malý

Po knize Hradla, volty, jednočipy přichází autor s volným pokračováním, v němž se od základů číslicové techniky přesuneme ke konstrukci složitějších obvodů - totiž vlastních počítačů. Na příkladu tří podrobně popsaných konstrukcí se čtenář naučí základní principy fungování osmibitových počítačů a vyzkouší si i jejich praktický návrh a zapojování. Konstrukce používají legendární osmibitové procesory Intel 8085, MOS 65C02 a Motorola 6809. Kniha popisuje nejen jejich zapojení, ale věnuje se i jejich programování ve strojovém kódu (assembleru). Autor se nevyhnul ani pokročilejším tématům, jako je generování zvuku, zapojování periferií nebo různým způsobům rozšiřování paměti. Všechny konstrukce jsou prakticky ověřené, a ačkoli vycházejí z „ducha osmdesátých let“, tak používají součástky, které lze i dnes poměrně dobře sehnat. Kniha je doplněna online dokumentací jednotlivých konstrukcí, ukázkami programového vybavení a dodatkovým materiálem.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (3,6 MB)  | EPUB (10,8 MB) | MOBI (28,7 MB)








 "CyberSecurity", Jan Kolouch a kol.

Kniha CyberSecurity se primárně věnuje problematice kybernetické bezpečnosti. Prezentovány jsou základní principy, které by každá osoba,
která využívá informační a komunikační technologie, měla respektovat a případně si je měla modifikovat v závislosti na činnosti či účelu, za kterým tyto technologie využívá. Zároveň však kniha obsahuje i dílčí výklad některých právních norem, které s problematikou kybernetické bezpečnosti bezprostředně souvisejí. Relativně samostatnou část knihy představuje komentář k zákonu č. 181/2014 Sb., o kybernetické bezpečnosti a o změně souvisejících zákonů (zákon o kybernetické bezpečnosti). Vedle teoretické a právní části je součástí knihy i praktická část, využitelná zejména IT odborníky, kteří se chtějí vzdělat
i v problematice kybernetické bezpečnosti. Z knihy je také možné načerpat informace o činnosti bezpečnostních týmů typu CERT, CSIRT v kyberprostoru, jejich možnostech a limitech.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (13 MB)  | EPUB (8,6 MB) | MOBI (5,1 MB)








 "Perl pro zelenáče - 3. vydání", Pavel Satrapa

Programovací jazyk Perl je silný, elegantní a trochu nebezpečný. Cílem knihy je uvést čtenáře do jeho zajímavého světa. Začíná zlehka od základních konstrukcí a postupně se přes nejcennější klenoty, jako jsou regulární výrazy či asociativní pole, propracuje až k obecnějším tématům. Perl totiž má co nabídnout i pro objektově orientované a funkcionální programování, práci s databázemi nebo aplikace pro web. Text je doprovázen četnými příklady a cvičeními, na kterých si může čtenář prověřit své schopnosti.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (1,2MB)  | EPUB (948,3KB) | MOBI (2,0MB)








 "Jak na Internet - Bezpečně", Jiří Vaněk a kol.

 Od roku 2012 sdružení CZ.NIC, správce domény CZ, produkuje osvětový televizní seriál Jak na Internet. Více než 100 krátkých videí přináší rady a tipy, jak obstát ve světě Internetu a technologií s ním spojených a je určeno středně pokročilým, především dospělým divákům. V roce 2015 získal seriál nový rozměr, aby oslovil i mladší uživatele Internetu. Vybraná témata byla převedena do ilustrované podoby a vznikl tak stejnojmenný komiks. Nyní držíte v ruce jeho volné pokračování, v němž se tentokrát zaměřujeme na problematiku bezpečnosti. Dvanáct komiksových příběhů tak čtenáře upozorní na úskalí, která na něj v online světě číhají, přidá však také základní bezpečnostní pravidla a doporučení, jak se jim co nejlépe vyhnout.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátu PDF (71 MB).








 "On-line zoo", Daniela Drobna, Achmed Abdel-Salam 

 Kniha On-line zoo seznamuje i ty nejmenší čtenáře se základy bezpečného chování na Internetu. S novou publikací nahlédnete do neobyčejné zoologické zahrady, kde všechna zvířátka používají Internet. Možná rizika související s používáním Internetu kniha vysvětluje právě na jejich příkladu. Kniha vznikla překladem z německého originálu Der Online-Zoo vydaného v rámci projektu Safer Internet.
Tato práce (dílo) podléhá licenci Creative Commons Attribution-Noncommercial-No Derivatives 4.0 International (CC BY-NC-ND 4.0).
Knihu v elektronické verzi si můžete zdarma stáhnout ve formátu PDF (15,6 MB).
Audioknihu si můžete zdarma stáhnout ve formátu MP3 (15,2 MB), namluvila Bára Milotová








 "Hradla, volty, jednočipy", Martin Malý 

 Publikace Hradla, volty, jednočipy je určena pro zájemce o elektroniku, číslicovou techniku a vlastní stavbu zařízení pro Internet věcí. U čtenáře předpokládá běžné zkušenosti s počítačovou technikou. Znalost programování není nutná, i když ji v některých příkladech čtenář využije. Výklad pokrývá oblast od naprostých základů (napětí, proud, odpor, Ohmův zákon) přes základní elektronické součástky a řadu číslicových obvodů TTL (74xx) až
po specializované součástky, jako jsou čidla, polovodičové paměti a jednočipové počítače. 
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (29,1MB)  | EPUB (23,7MB) | MOBI (53,3MB)








 "Průvodce labyrintem algoritmů", Martin Mareš, Tomáš Valla 

 Nová publikace Průvodce labyrintem algoritmů vypráví o tom, jak algoritmy navrhovat a jak jejich chování zkoumat. Mimo to obsahuje mnoho příkladů algoritmů a datových struktur s aplikacemi a cvičeními. Je určena každému, kdo už umí trochu programovat v jakémkoliv jazyce a chtěl by se naučit algoritmicky myslet.  
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (3,9MB)  | EPUB (4,8MB) | MOBI (10,6MB)








 "CyberCrime", Jan Kolouch

Kniha CyberCrime obsahuje technické části, které čtenářům pomohou orientovat se ve světě malware, phishingu, darknetu, botnetů a dalších, pro ne zcela technicky zaměřeného uživatele matoucích a odstrašujících pojmů. Zároveň však kniha obsahuje i právní výklad: analyzuje kybernetickou kriminalitu z pohledu jednotlivých paragrafů, a umožňuje tak získat velké množství cenných informací i těm čtenářům, kteří sice ovládají všechny ty zvláštní technické pojmy, ale svět právních klasifikací, paragrafů a odstavců je jim cizí a neorientují se v něm. 
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (41,7MB) | EPUB (11,7MB) | MOBI (27,6MB)








 "Výkonnost open source aplikací", Tavish Armstrong

Publikace Výkonnost open source aplikací obsahuje dvanáct případových studií, jejichž autoři popisují
řadu metod a triků vedoucích ke zlepšení výkonu. Škála je opravdu široká: počínaje spekulativními optimalizacemi, díky nimž nás moderní webové prohlížeče udivují svou předvídavostí, přes sofistikované algoritmy syntaktické analýzy, až po specifika mobilních zařízení. 
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (5,1MB) | EPUB (4,9MB) | MOBI (10,2MB)








 ”Jak na Internet“, Jiří Vaněk a kol.

Od roku 2012 sdružení CZ.NIC, správce domény CZ, připravuje osvětový seriál Jak na Internet. Více jak 100 krátkých dvouminutových videí přináší rady a tipy, jak obstát a bezpečně přežít ve svetě Internetu a technologií s ním spojených. Oslovuje méně zkušené, především starší, diváky. V roce 2015 jsme se rozhodli vdechnout seriálu druhý rozměr, jistou mladistvou vlnu či snad druhou mízu... Vybraná témata jsme převedli do komiksové podoby, abychom oslovili i mladší uživatele Internetu.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátu PDF (94MB).








”Moderně s Moodlem“, Václav Maněna a kol.

Mezi dnešní nejvyužívanější vzdělávací technologie patří bezesporu e-learningové systémy. Díky širokým možnostem pro podporu vzdělávání je e-learning používán nejen ve školách, ale i ve firmách. Oblíbeným e-learingovým systémem je Moodle, který je poskytován zdarma jako otevřený software, takže si ho můžete bezplatně vyzkoušet. Václav Maněna se dlouhodobě věnuje e-learningu a využití technologií ve výuce. Své zkušenosti z komerční sféry předává studentům (budoucím učitelům informatiky) při výuce předmětu Didaktika informatiky. 
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (3,2MB) | EPUB (10MB) | MOBI (21MB)








”Ponořme se do HTML5“, Mark Pilgrim

Nejnovější verze značkovacího jazyka HTML výrazně mění způsob vývoje webových aplikací. Pokud stále nic nevíte o nových funkcích HTML5, nyní je čas to zjistit. Tato kniha poskytuje ucelený pohled na HTML5 a jeho prvky a atributy. Dozvíte se mimo jiné, jak pomocí HTML5 vyvinout aplikace, které běží, i když je uživatel zrovna bez připojení, nebo jak zobrazit video přímo v prohlížeči, aniž byste se museli spoléhat na zásuvné moduly.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (5,7MB) | EPUB (4,2MB) | MOBI (8,4MB)








”LibreOffice Writer“, Vlastimil Ott

Kniha “LibreOffice Writer: Praktický průvodce” přináší návody na typické úlohy, které uživatel zpracovává prostřednictvím textového procesoru. Vysvětluje princip stylů a výhody jejich použití, v nezbytné míře popisuje vlastnosti a nastavení. Hlavně ale provází čtenáře desítkami postupů typu "jak na to". Od číslování stran, vkládání obsahu přes kontrolu překlepů a práci s tabulkami až k hromadné korespondenci nebo správě doplňků. Vlastimil Ott se svobodnému softwaru a speciálně kancelářskému balíku věnuje od roku 2003, kdy začal psát články o OpenOffice.org. Později se stal redaktorem a šéfredaktorem portálu OpenOffice.cz (a také LinuxEXPRES), kde pod jeho vedením vznikly stovky návodů a pomůcek.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (25,7MB) | EPUB (14MB) | MOBI (36MB)








"Zodpovednosť na internete", Martin Husovec

Kdy mohou poskytovatelé internetových služeb, jakými jsou poskytovatelé připojení k Internetu, poskytovatelé webhostingu, provozovatelé diskusních fór nebo aukční platformy, být zodpovědní za vlastní obsah a obsah svých uživatelů? Tato kniha se snaží odpovědět na tuto otázku pro český a slovenský právní systém. Je koncipována jako podrobná příručka pro dva typy čtenářů – "rychlého čtenáře", který se chce jen zorientovat v bludišti právních pravidel pomoci barevě zvýrazněných příkladů a "náročného čtenáře", který má zájem objevovat pravidla do větší hloubky v širším právním kontextu. Kniha je ve slovenském jazyce.
Toto autorské dílo podléhá licenci Creative Commons (CC BY-ND 3.0 CZ), a to za předpokladu, že zůstane zachováno označení autora díla a prvního vydavatele díla, sdružení CZ.NIC, z. s. p. o. Dílo může být překládáno a následně šířeno v písemné či elektronické formě, na území kteréhokoliv státu.
Knihu v elektronické verzi si můžete zdarma stáhnout ve formátech:
PDF (1,8MB) | EPUB (2MB) | MOBI (0,9MB)








"Buď pánem svého prostoru", Linda McCarthy a Denise Weldon-Siviy

Zajímá vás, jak se bránit proti kyberšikaně, jak předejít zavirování vašeho počítače, jak si zachovat soukromí na sociálních sítích či například jak se nestát obětí darebáků, číhajících na Internetu? Zajímalo vás někdy, kdo jsou to ti rhybáři, hackeři, crackeři, piráti, kyberstalkeři a další obyvatelé virtuálního světa, zvaného Internet? Všechny tyto otázky a mnohé další zodpovídá poutavým způsobem kniha Buď pánem svého prostoru, která je určena především dospívajícím čtenářům a jejich rodičům. Kniha se nevyhýbá ani tématům techničtějším a tak se v ní mladí uživatelé internetu mohou dozvědět také informace o technickém pozadí fungování internetového připojení, či informace o bezpečném nastavení domácích wi-fi sítí. Tato kniha by určitě neměla chybět v knihovničce žádného teenagera aktivně používajícího Internet.
Uvedená práce (dílo) podléhá licenci Creative Commons Attribution-Noncommercial-No Derivative Works 3.0 United States
Knihu v elektronické verzi si můžete zdarma stáhnout ve formátech:
PDF (9,7MB) | EPUB (12,9MB) | MOBI (28,2MB)








"Internet jako objekt práva", Ján Matejka

Ján Matejka v současné době působí jako vedoucí oddělení soukromého práva a zástupce ředitele Ústavu státu a práva Akademie věd ČR, kde se věnuje zejména problematice nových technologií. Jako pedagog působí na  Matematicko-fyzikální fakultě Univerzity Karlovy, Právnické fakultě Masarykovy univerzity v Brně a Právnické fakultě Univerzity Karlovy v Praze. Ján Matejka je také členem redakčních rad právnických a právně orientovaných časopisů, jako jsou Právník, Všehrd, Revue pro právo a technologie, DSM nebo ITpravo.cz, V roce 2009 mu předseda Akademie věd udělil prémii Otto Wichterleho, kterou získávají mimořádně kvalitní a perspektivní vědečtí pracovníci AV ČR. Ján Matejka je autorem více než 100 odborných a popularizujících prací. Působí rovněž jako samostatný advokát.
Uvedená práce (dílo) podléhá licenci Creative Commons Uveďte autora-Zachovejte licenci 3.0 Česko
Knihu v elektronické verzi si můžete zdarma stáhnout ve formátech:
PDF (2MB) | EPUB (1,9MB) | MOBI (4,3MB)








"Tvorba open source softwaru", Karl Fogel

Karl Fogel je velice aktivní vývojář a advokát svobodného softwaru. Pravděpodobně nejznámější je jeho role ve vývoji populárního systému pro správu verzí Subversion, jehož byl po řadu let hlavním vývojářem. Podílel se také na tvorbě systému pro hostování projektů Launchpad či editoru Emacs a napsal řadu esejů a článků popularizujících svodobný přístup k vývoji softwaru.
Uvedená práce (dílo) podléhá licenci Creative Commons Uveďte autora-Zachovejte licenci 3.0 Unported
Knihu v elektronické verzi si můžete zdarma stáhnout ve formátech:
PDF (5,4MB) | EPUB (2,3MB) | MOBI (5,4MB)








"Báječný svět elektronického podpisu",  Jiří Peterka

Kniha Jiřího Peterky "Báječný svět elektronického podpisu" je psána pro lidi, kteří chtějí (či musí) používat elektronický podpis, chtějí mu rozumět, ale současně nepotřebují být odborníky na kryptografii. Celou složitou problematiku elektronického podpisu vysvětluje na třech úrovních: na úrovni úvodu a celkového přehledu, na úrovni principů elektronického podpisu a na úrovni běžné praxe (příprava počítače, podpisy na PDF dokumentech, podpisy v rámci MS Office, šifrování, přihlašování a zabezpečená komunikace).
Toto autorské dílo může být kýmkoliv volně šířeno a překládáno v písemné či elektronické formě, na území kteréhokoliv státu, a to za předpokladu, že nedojde ke změně díla a že zůstane zachováno označení autora díla a prvního vydavatele díla, sdružení CZ.NIC, z. s. p. o.
 Knihu v elektronické verzi si můžete zdarma stáhnout ve formátu PDF:
PDF (55,8MB)
 Autorská verze knihy je rovněž, v elektronické podobě, zdarma ke stažení ve formátech:
PDF (34,3MB) | EPUB (ZIP, 65MB) | MOBI (ZIP, 19MB)








"Ponořme se do Python(u) 3",  Mark Pilgrim

Mark Pilgrim se nesmazatelně zapsal do povědomí pythonovské komunity už svojí knihou „Dive Into Python“, ve které originálním a nezapomenutelným způsobem přiblížil čtenářům osobitý styl programování v tomto jazyce, aby se o několik let později připomenul ještě výrazněji s knihou „Dive Into Python 3“, která je stejně originálním a zábavným způsobem věnována jeho nejnovější verzi.
Uvedená práce (dílo) podléhá licenci Creative Commons Uveďte autora-Zachovejte licenci 3.0 Unported
Knihu v elektronické verzi si můžete zdarma stáhnout ve formátech:
PDF (3,1MB) | EPUB (12MB) | MOBI (26MB)








"Pro Git", Scott Chacon

Scott Chacon je popularizátorem systému správy verzí Git a pracuje také jako vývojář v Ruby na projektu GitHub.com Git je distribuovaný systém pro správu verzí, který se používá zejména při vývoji svobodného a open source softwaru. Git si klade za cíl být rychlým a efektivním nástrojem pro správu verzí. V knize se čtenář seznámí nejen s principy jeho používání, ale také s detaily jak Git funguje interně nebo s možnostmi, které nabízejí některé další doplňkové nástroje.
Uvedená práce (dílo) podléhá licenci Creative Commons Uveďte autora-Neužívejte dílo komerčně-Zachovejte licenci 3.0 United States
Knihu v elektronické verzi si můžete zdarma stáhnout ve formátech:
PDF (5,9MB) | EPUB (7,5MB) | MOBI (17MB)








"IPv6 - třetí vydání", Pavel Satrapa

Původní vydání knihy Pavla Satrapy s názvem „IPv6“ je už z roku 2002. Druhé vydání, které vyšlo v listopadu 2008, vznikalo unikátním způsobem - za pomoci všech, kteří k tomuto tématu mají co říci. Text Pavla Satrapy byl k dispozici ke stažení na těchto stránkách od konce září do 31. října 2008. Během této doby měli zájemci o problematiku „nového“ internetového protokolu možnost text přímo zde komentovat a připomínkovat. Pavel Satrapa v první polovině listopadu roku 2011 komentáře zpracoval a nyní je k dispozici třetí vydání knihy. Ta je volně dostupná pod licencí:
Toto autorské dílo může být kýmkoliv volně šířeno a překládáno v písemné či elektronické formě, na území kteréhokoliv státu, a to za předpokladu, že nedojde ke změně díla a že zůstane zachováno označení autora díla a prvního vydavatele díla, sdružení CZ.NIC, z. s. p. o.
Knihu "IPv6 (třetí vydání)" v elektronické verzi si můžete zdarma stáhnout ve formátech:
PDF (3MB) | EPUB (6,7MB) | MOBI (4,6MB)




 




V Edici CZ.NIC vyšlo
Unity (2020)
Data, čipy, procesory (2020)
Kryptografie okolo nás (2019)
IPv6 - čtvrté vydání (2019)
Porty, bajty, osmibity (2019)
CyberSecurity (2019)
Perl pro zelenáče (2018)
Jak na Internet – Bezpečně (2018)
On-line zoo (2018)
Hradla, volty, jednočipy (2017)
Průvodce labyrintem algoritmů (2017)
CyberCrime (2016)
Výkonnost open source aplikací (2016)
Jak na Internet (2015)
Moderně s Moodlem (2015)
Ponořme se do HTML5 (2014)
LibreOffice Writer (2014)
Zodpovednosť na internete (2014)
Buď pánem svého prostoru (2013)
Internet jako objekt práva (2013)
Tvorba open source softwaru (2012)
Báječný svět elektronického podpisu (2011)
Ponořme se do Python(u) 3 (2011)
Pro Git (2009)
IPv6 - třetí vydání (2008, 2011)


Pište pro edici
Pokud máte připravené texty nebo se chystáte odbornou knihu napsat, a chtěli byste na jejím vydání spolupracovat, obraťte se na nás na e-mailové adrese knihy@nic.cz.


 
 
 
 



Nahoru
© 2021 CZ.NIC, z. s. p. o.
Ostatní weby:


mojeID
FRED
DNSSEC
CZ.NIC-CSIRT
CSIRT.CZ
Laboratoře
Akademie
Edice CZ.NIC
Doménový prohlížeč
Kontakt


Česky
English












