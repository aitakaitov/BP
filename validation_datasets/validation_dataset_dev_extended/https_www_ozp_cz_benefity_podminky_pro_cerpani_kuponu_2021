URL: https://www.ozp.cz/benefity/podminky-pro-cerpani-kuponu-2021
DEPTH: 1










OZP








O NÁS
VITAKARTA
ASISTENCE
BENEFITY







INFORMACE
KONTAKTY

PŘIHLÁSIT DO VITAKARTY









O NÁS
VITAKARTA
ASISTENCE
BENEFITY
INFORMACE
KONTAKTY








Podmínky pro čerpání Kuponů
V roce 2021 můžete využít následující nabídku základních Kuponů na preventivní péči.
OBECNÉ PODMÍNKY ČERPÁNÍ KUPONŮ:
Příspěvek mohou čerpat všichni stávající pojištěnci (bývalí, odchozí ani budoucí pojištěnci preventivní
  programy čerpat nemohou).
Příspěvek lze čerpat:

prostřednictvím papírových formulářů na přepážkách a expoziturách OZP (odlišné formuláře - každý program
    má svůj formulář) 
prostřednictvím aplikace VITAKARTA (dále jen "VTK") - viz sekce MOJE BONUSY, záložka KUPONY
akceptovány budou i žádosti zaslané poštou a datovou schránkou

E-mailové žádosti se scany účtenek nebudou akceptovány!
Příspěvky v rámci Kuponů lze čerpat bez ohledu na stav konta kreditů ve VITAKARTĚ.
Veškeré příspěvky lze čerpat pouze jednorázově, tzn. nelze použít postupně více účtenek (jeden měsíc jednu
  účtenku a za 14 dní další účtenku). Účtenek na jedné žádosti může být více. Účtenku použitou na čerpání
  příspěvku v rámci Kuponů již nelze použít na čerpání kreditů, a to ani ve formě doplatku - tzn. nelze
  stejnou účtenku použít na uplatnění kreditů ve VITAKARTĚ a Kuponů ani tehdy, pokud Kupon na její proplacení
  v plné výši nestačí.
Příspěvek lze čerpat na všechny uvedené programy (ve VITAKARTĚ se kupon na programy, na které nemáte nárok, automaticky
  zneaktivní).
Žádost pojištěnce o příspěvky je možné uplatnit pouze do vyčerpání plánovaných finančních prostředků
  (prostředky jsou určené na každý program zvlášť) či do data platnosti programu.
Před čerpáním Kuponů si pečlivě pročtěte specifická pravidla pro každý z Kuponů (viz níže).
V případě vyčerpání finančních prostředků na daný program si OZP vyhrazuje právo ukončit program kdykoli během roku.
 
ZUBY - dentální hygiena I+II
Věnujte se pravidelně péči o své zuby a my vám proplatíme polovinu účtenky až do výše 2 000 Kč za rok.
  Příspěvek na dentální hygienu je rozdělen do dvou Kuponů (Dentální hygiena I a Dentální hygiena II) tak,
  abyste jej mohli využít 2x ročně. Na proplacení 50 % výše své účtenky můžete v rámci každého Kuponu čerpat
  až 1 000 Kč, celkem tedy až 2 000 Kč za rok. 

Příspěvek je možné využít na proplacení 50 % výše účtenky za služby dentální hygieny (pískování - AIR
    FLOW, odstranění zubního kamene, kyretáž, profylaxe, depurace, fluoridace, rekalcifikace, aplikace
    ochranných gelů/laků, ošetření krčků, flossing, scalling). 
Příspěvek není možné využít na stomatologické výkony ani na nákup zdravotnických pomůcek jako například
    zubních kartáčků. 
Účtenka musí obsahovat jméno, příjmení a datum narození.
Proplacení účtenky je podmíněné vykázanou stomatologickou péčí (preventivní prohlídka či jiný
    stomatologický zákrok) v období od 1.1.2020. Pokud nemáte daný stomatologický zákrok vykázaný v přehledu
    ve VITAKARTĚ v sekci Zdraví - Přehled uhrazené péče, připravte si potvrzení o absolvované preventivní
    prohlídce či stomatologickém zákroku od svého stomatologa. OZP je oprávněna ověřit u poskytovatele
    stomatologické péče pravost a pravdivost potvrzení. 

    Platnost Kuponu:
	Dentální hygiena I: 1. - 31. 3. 2021 (akceptovány jsou účtenky od 1. 1. 2021)
	Kupon na Dentální hygienu II bude spuštěn v 2. pololetí 2021.
  


Žádost o čerpání příspěvku na dentální hygienuDokument PDF |
  128 kB

 
OČKOVÁNÍ 

Speciální příspěvek na očkování ve výši až 1 000 Kč je možné využít na očkování nehrazené z veřejného
    zdravotního pojištění, a to včetně aplikace očkovací látky.
Akceptovány jsou účtenky vydané v období od 1.1.2021.
Kupon je možné využít 1x ročně.
Platnost Kuponu: 1.1.2021 – 31.12.2021


Žádost o čerpání příspěvku na očkováníDokument PDF |
  313 kB

 
OČKOVÁNÍ PROTI CHŘIPCE

Kupon ve výši až 500 Kč je možné jednorázově uplatnit na očkování proti chřipce, které není hrazená z
    veřejného zdravotního pojištění. Příspěvek se vztahuje na 1 očkovací látku a aplikaci. 
Kupon není možné uplatnit pro pojištěnce starší 65 let (ti mají očkování proti chřipce hrazené z
    veřejného zdravotního pojištění).
Kupon je možné využít 1x ročně.
Datum platnosti: 1.10.2021 – 31.12.2021 

 
PREVENTIVNÍ AKTIVITY 

Speciální příspěvek až 500 Kč je možné jednorázově využít v rámci jedné z uvedených skupin:
    
Letní a příměstské tábory, sportovní a pohybové kroužky vč. členských poplatků určených pro pohybové
        aktivity; ozdravné pobyty realizované mimo OZP
Rekondiční cvičení a fyzioterapie
Brýle, kontaktní čočky
Vyšetření zraku OCT/HRT
Rovnátka
Vitamíny, doplňky stravy a léčivé přípravky zakoupené v lékárně
Plavání, fitness, sportovní aktivity (předplatní a jednorázové vstupenky)
Test na COVID-19 provedený v laboratoři schválené Ministerstvem zdravotnictví ČR (seznam schválených
        laboratoří dle https://koronavirus.mzcr.cz/)


V rámci jedné žádosti je možné využít více účtenek, všechny ale musejí spadat do stejné skupiny aktivit.
    V rámci jedné žádosti tedy můžete použít například účtenku na plavání a na fitness, ale nemůžete využít
    kombinaci účtenek na plavání a vitamíny.
Kupon je možné využít 1x ročně.
Datum platnosti: 1. - 30.4.2021 (akceptovány jsou účtenky od 1.1.2021)


Žádost o čerpání příspěvku na preventivní aktivityDokument PDF |
  135 kB

 
LÁZEŇSKÉ PROCEDURY ve výši max 2 000,- Kč
Zajeďte si do českých lázní na pobyt trvající minimálně 2 noci a my vám přispějeme až 2 000 Kč na 50 % výši účtenky za lázeňské procedury, které absolvujete. Příspěvek je určen pro muže i ženy nad 18 let.

Pojištěnec OZP je ve věku od 18 let
Pobyt a procedury musí být realizovány v českých lázních v oficiální lázeňské oblasti v registrovaném lázeňském zařízení (viz seznam registrovaných poskytovatelů lázeňské léčebně rehabilitační péče v České republice uvedený na webových stránkách MZ ČR)
Pobyt musí být alespoň na 2 noci a s nejméně 2 léčebnými procedurami
50 % spoluúčast - příspěvek je možné využít na 50 % výši platby procedur či vstupní prohlídky provedené lázeňským lékařem, max. do výše 2 000 Kč / osobu
Příspěvek je možné využít pouze na procedury uvedené v seznamu léčebných procedur stanovených Svazem léčebných lázní České republiky
Pro čerpání příspěvku je nutné doložit účetní doklady o zaplacení ubytování a procedur
Kupon je možné využít pouze 1x v roce, ale žádost o čerpání příspěvku může obsahovat více účtenek (účtenky z více pobytů)
Platnost Kuponu: 1.1. - 31.12.2021
Akceptace účtenek: od 1.1.2021


Žádost o čerpání příspěvku na lázeňské proceduryDokument PDF |
  121 kB


Potvrzení o úhradě lázeňských procedurDokument PDF |
  76 kB

 

  Pro Kupony, stejně jako pro všechny ostatní benefity, platí obecné 
  
  Podmínky pro čerpání zdravotně preventivních programů OZP.






















Informace o cookies










