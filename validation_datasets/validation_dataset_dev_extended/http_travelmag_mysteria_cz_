URL: http://travelmag.mysteria.cz/
DEPTH: 1


TravelMag














TravelMag


Feed


Log in





Search








Lyžařské středisko Kitzbühel


Legendární Kitzbühel
Mekka alpského lyžování, středisko Kitzbühel, se nachází v Tyrolsku. Výhodou pro lyžaře, kteří do rakouského Kitzbühelu cestují vlastním vozem je skutečnost, že obec leží jen asi 25 kilometrů od sjezdu z Inntalské dálnice. Slavná obec byla postavena mezi od sebe jen nedaleko ležícími vrcholy Hahnenkamm, jež dosahuje nadmořské výšky 1.712 metrů, a Kitzbüheler Horn, jež se šplhá do výšky 1.996 metrů.

Lyžařský areál v okolí městečka Kitzbühel se určitě nedá zařadit k největším rakouským skiareálům. Co do počtu a délky sjezdových tratí se Kitzbühel a jeho okolí nevejde ani mezi top 10! Co je tedy příčinou, že nijak rozlehlé lyžařské středisko se tak nesmazatelně zapsalo do povědomí lyžařů a fanoušků alpského lyžování?
Číst dále




Permanlink







Ledovec Dachstein a Schladming


Sjezdové lyžování i běh na lyžích
Skioblast Dachstein / Schladming je mezi příznivci lyžování, a to jak sjezdového, tak také běžeckého, známá především pro své výtečné sjezdovky a excelentní bežecké stopy. V centru všeho dění je městečko Schladming a nedaleká obec Ramsau pod Dachsteinem. Z okraje Ramsau pak vede lanovka vzhůru na ledovec Dachstein.

Nejdůležitější devizou lyžařské oblasti v okolí městečka Schladming je lyžařská houpačka. Ta se táhne přes vrcholy Hauser Kaibling, Planai, Hochwurzen a Reiteralm a podle této čtyřky dostala i svůj název 4-berge. Na všechny vrcholy se dá dostat bez podmínky sundat lyže. Pokud ale někdo preferuje cestování lyžařským autobusem, dopravu mezi jednotlivými skiareály zde zprostředkovávají komfortní skibusy. Ty jsou v rámci lyžařského pasu samozřejmě zdarma.
Číst dále




Permanlink







Lyžování na Stubaii


Údolí a ledovec Stubai
Rakouské údolí Stubai je zakončeno mezi lyžaři oblíbeným stejnojmenným ledovcem. Stubaital je vzdálen cca. 40 kilometrů jižním směrem od známého lyžařského centra a současně hlavního města spolkové země Tyrolsko Innsbrucku. Území, které ledovec v průběhu zimní sezóny zabírá, činí velice pěkných 12 kilometrů čtverečních. Jde tak o nejrozsáhlejší ledovcovou lyžařskou oblast v Rakousku. Příznivci sjezdového lyžování si na ledovci Stubai mohou dopřávat svou oblíbenou zimní volnočasovou aktivitu po celý rok.

Vzhledem ke kompozici přírodního sněhu na ledovci se na svazích v areálu Stubaiského ledovce a jeho okolí nacházejí vždy dokonale upravené svahy. V nabídce je 50 kilometrů modrých sjezdovek, které budou vyhovovat hlavně začínajícím lyžařům a nebo třeba i milovníkům carvingu. 34 kilometrů z celkových 50 činí délka středně obtížných sjezdovek. A na ledovci Stubai jsou dokonce k dispozici i 3 kilometry černých tras, které v žádném případě neurazí ani ty nejzkušenější sjezdaře.
Číst dále




Permanlink







Údolí Alpbachu


Menší skiareál
Na toho, kdo navštíví lyžařskou oblast Alpbachtal, vybudovanou v údolí podél říčky Alpbach nedaleko údolí Zillertal, čeká komorní středisko alpského lyžování. Příznivci tohoto populárního bílého sportu se v Alpbachtalu mohou těšit na širokou nabídku nejrůznějších lyžařských tratí. Pro milovníky freeridingu jsou v údolí Alpbachtal nejen 3 ideální sjezdové tratě, ale též řada příležitostí na tratích, spadajících pod areál Inneralpbach.

Na nejvyšším místě celé oblasti Alpbachtal, vrcholové stanici lanovky Hornlift 2000, se před návštěvníky otevírá úžasný výhled na nedaleké vrcholky. Ty patří k údolím Alpbatal, Zillertal a Rofan. Od zimy 2012/2013 je skiareál propojen kabinovou lanovkou s Wildschönauským údolím. Tímto propojením vznikl velký a rozlehlý skiareál s názvem Ski Juwel. Délka všech tratí v oblasti činí téměř 150 kiloemtrů. K přepravě lyžařů vzhůru na sjezdovky tu slouží téměř 50 moderních lanovek.
Číst dále




Permanlink







Osttirol (Východní Tyrolsko)


Na hranici s Itálií
Oblast s názvem Osttirol se nachází až na úplném východě spolkové země Tyrolska. Hraničí se spolkovými zeměmi Korutansko a Salcbursko. Na na jihu pak sousedí s Itálií. Při pohledu na úchvatná panoramata masivů Hohe Tauern a Kamische Alpen se dají prožít doslova nepopsatelné pocity volnosti a svobody.

Oblast nabízí výhled na těžko uvěřitelných šedesát alpských třítisícovek. Je odtud vidět i nejvyšší hora Rakouska Grossglockner. Jeho vrchol se nachází ve výšce bez 2 metrů 3.8 kilometru. Nedaleký Grossvenediger, druhý nejvyšší rakouský vrcholek, pak dosahuje výšky 3.674 metrů. Působivou siluetu dokreslují též vzdálené štíty italských Dolomit, které se zvedají k nebi na jihu. Kdo již takový pohled zažil, určitě potvrdí, že už kvůli němu se vyplatí do oblasti Osttirol zavítat.
Číst dále




Permanlink








Older posts →





