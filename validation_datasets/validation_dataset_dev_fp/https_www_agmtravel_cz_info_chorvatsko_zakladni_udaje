URL: https://www.agmtravel.cz/info-chorvatsko/zakladni-udaje
DEPTH: 1

Základní údaje - Chorvatsko | AGM Travel

















AGM Travel s.r.o., kolo, loď, relax




                CHORVATSKO JINAK
... již 21. sezónu!

            

Jak se přihlásit na zájezd?
+420 728 484 253














Zájezdy 2021


Naše flotila


Trasy


Doprava


Doprava autobusem


Doprava autem


Krilo Jesenice




Chorvatsko


Základní údaje


Gastronomie


Zipline v Omiši


Rafing na Cetině


Zajímavé odkazy




Dokumenty


Proč si vybrat loď a kolo?


Jak se přihlásit na zájezd


Všeobecné obchodní podmínky


Pojištění klientů


Pravidla chování na lodi


Ochrana osobních údajů


Informace k  zájezdu


Poukaz na zájezd




O nás / Kontakty


Kontakty


Proč si vybrat naši CK?


Pojištění CK


Historie CK




Jak se přihlásit na zájezd?



+420 728 484 253











Úvod


Info Chorvatsko


Základní údaje - Chorvatsko






Základní údaje - Chorvatsko


Doklady pro vstup do Chorvatska:platný cestovní pasobčanský průkaz s minimální platností 1 měsíc po nástupu cesty (vydaný od 2. poloviny roku 2000 se strojově čitelnou zónou)Děti musejí mít od 26. června 2012 vlastní cestovní pas. Pokud děti cestují s jinou osobu, než je rodič/zákonný zástupce, doporučujeme, aby si doprovázející osoba zajistila souhlas rodičů/zákonného zástupce s cestou dítětě do zahraničí. Formulář ke stažení - podpisy je nutné ověřit (Czech point). Bezvízový styk na území Chorvatska je do 3 měsíců. Občanský průkaz ČR lze použít pouze na cesty pozemní trasou. Pokud cestujete do Chorvatska letecky je nutno předložit cestovní pas! Dle sdělení MZV ČR občanský průkaz obecně není podle českých zákonů cestovním dokladem umožňujícím cestování do zemí mimo EU. Některé státy (Albánie, Bosna a Hercegovina, Černá Hora, Makedonie a Srbsko) umožňují občanům ČR vstup a pobyt i s platným občanským průkazem. Cesty do těchto zemí přes vnitřní hranici Schengenu pouze s OP (např. autem nebo autobusem) jsou možné, ale na vlastní riziko! Aktuální informace ohledně podmínek vstupu do Chorvatska na stránkách MZV.Zeměpisná poloha a podnebí: Chorvatsko se nachází na pomezí střední a jihovýchodní Evropy. Sousedí se Slovinskem, Maďarskem, Bosnou a Hercegovinou, Srbskem a Černou Horou. Rozkládá se od východních okrajů Alp na severozápadě a Panonské nížiny na východě, střední část představuje Dinarské pohoří a jižní končí na březích Jaderského moře. Podnebí má v severním Chorvatsku vnitrozemskou povahu, ve středním Chorvatsku je smíšené a horské a podél jaderského pobřeží je mediteránské. Na počasí v jednotlivých oblastech Chorvatska mají vliv větry, příjemnými jsou mistrál a nevera, méně příjemnými pak bora a jugo. Aktuální počasí.Národnostní složení: většinou Chorvaté, národnostních menšin je mnoho: Srbové, Slovinci, Maďaři, Bosňané, Italové, Češi a Slováci. Náboženské vyznání většiny obyvatel je římsko-katolická církev, avšak je zde možné také nalézt pravoslavnou církev a vyznavače islámu.Kulturně-historické památky v Chorvatsku: Památek se v Chorvatské republice nachází opravdu nesčetně. Nejcennější z nich jsou zapsány v seznamu kulturního dědictví UNESCO. Památky, které stojí za navštívení: Antická aréna v Pule, palác císaře Diokleciána ve Splitu (UNESCO), románská města Krk, Hvar a Trogir (UNESCO), jedno z prvních veřejných divadel Evropy na Hvaru, Eufraziova bazilika v Poreči (UNESCO), předrománský kostel sv. Donata v Zadaru, Šibenická katedrála, Dubrovník - město ze 13. století s nejlépe dochovanými renesančními věžemi a hradbami (UNESCO). Přírodní parky v Chorvatsku: Severní Velebit (část vrcholové části Velebitu), Biokovo (hora nad Makarskou riviérou), Kopački rit (velká močálová oblast na ústí Drávy do Dunaje), Lonjsko polje (jeden z největších evropských močálů), Medvednica (pohoří na sever od Záhřebu), Papuk (nejvyšší hory ve Slavonii), Telašćica (úzký záliv na ostrově Dugi otok, nedaleko NP Kornati), Učka (hora na východu Istrie, nad Kvarnerskou riviérou), Velebit (největší a nejhezčí chorvatské hory), Vranské jezero (největší chorvatské jezero, nedaleko Zadaru), Žumberak-Samoborké pohoří (na západ od Záhřebu). Vstupné do národních parků.Zdravotnictví: Chorvatsko má s ČR podepsanou úmluvu o vzájemném poskytování bezplatné první pomoci. Nezbytně nutná zdravotní péče v případě akutního onemocnění a úrazu je občanům ČR poskytována bezplatně. Přesto Vám doporučujeme, abyste uzavřeli pojištění léčebných výloh v zahraničí. Toto pojištění (cest. pojištění vč. storna zájezdu) Vám můžeme zajistit u pojišťovny UNION.Celní předpisy: Do/z Chorvatska je povolen bezcelní dovoz/vývoz předmětů osobní potřeby a spotřeby, odpovídající délce pobytu a ročnímu období. Dále platí následující limity: 200 ks cigaret, 100 ks doutníčků do 3 gramů, 50 ks doutníků nad 3 gramy, nebo 250 g tabáku ke kouření, 1 litr alkoholu a alkoholických nápojů o obsahu vyšším než 22 % nebo 2 litry alkoholu a alkoholických nápojů o obsahu alkoholu nejvýše 22 % (šumivá vína, jemné likéry), 4 litry vína a 16 litrů piv. Více na stránkách MZV ČR.Směna peněz: doporučujeme vzít si s sebou Eura a ve směnárnách si směnit na Kuny v potřebném množství s ohledem na složitost jejich zpětné výměny. Směna peněz je možná na poštách, v bankách, na hotelových recepcích a ve směnárnách. Kurzy nejsou jednotné, poplatky se pohybují 0,5-3 %. Doporučujeme výměnu v bankách! V posledních letech lze koupit chorvatskou měnu u českých bank, v sezóně dokonce bez směnárenského poplatku. Peněžní automaty: Ve většině pobytových míst naleznete peněžní automaty Eurocard/Mastercard/Visa. V některých místech na ostrovech nemají automaty dostatek hotovosti.Zdroj: chorvatsko.cz, mzv.cz






Kontakty


                    AGM TRAVEL spol. s r.o.
Severozápadní IV. 382/45
141 00 Praha 4
agmtravel@agmtravel.cz
+420 272 761 820
+420 728 484 253
+420 602 611 566

Copyright © 2021 AGM Travel
                



Menu

Zájezdy
Naše flotila
Trasy
Doprava
Chorvatsko
Dokumenty
Kontakty



Novinky



ZMRAŽENÍ STORNOPOPLATKŮ
                    K 1.2.2021 jsme "zmrazili" stornopoplatky (tj.: odstupné, které zákazník zaplatí při odstoupení od…

            








Jsme členem Asociace českých cestovních kanceláří a agentur




