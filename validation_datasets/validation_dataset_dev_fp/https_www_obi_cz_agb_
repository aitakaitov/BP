URL: https://www.obi.cz/agb/
DEPTH: 1



Rezervační podmínky - OBI















































































Menu









Moje prodejnaPlzeň - Bory


 




















Moje OBI








Košík
















Všechny kategorie




Návody 




Nabídky













Sortiment




Stavba











Zahrada a volný čas











Technika











Bydlení











Kuchyně











Koupelna









Služby




Přířez dřeva





Pronájem nářadí a přepravy





Všechny služby



Moje prodejna

Plzeň - Bory
Sukova 886/21
301 00 Plzeň - Jižní předměstí
PO - PÁ 7:00-20:00
SO - NE 8:00-20:00





Informace o službách a prodejně





Vypočítat trasu





Změnit prodejnu OBI








Zpět



Změnit prodejnu OBI







Nebylo nalezeno místo, kde se nacházíte.







Zobrazit ostatní prodejny






Najděte OBI prodejnu na mapě
Vyhledávač prodejen













zavřít

Košík
V nákupním košíku se momentálně nenacházejí žádné produkty.










zavřít
















zavřít



















Vaše nastavení prohlížeče zakazuje používání cookies.Chcete-li na straně používat všechny funkce neomezeně, prosím povolte používání cookies a obnovte stránku.




Web vyžaduje Javascript pro správné zobrazení obsahu a funkcí.Prosím aktivujte ho v nastavení prohlížeče a obnovte stránk.








Úvodní strana



Rezervační podmínky













Obchodní podmínky online shopu






1. ÚVODNÍ USTANOVENÍ
                    



                        1.1 Tyto obchodní podmínky („obchodní podmínky“) společnosti OBI Česká republika s.r.o., se
                        sídlem Budějovická 778/3a, Michle, 140 00 Praha 4, IČO: 60470968, zapsané v obchodním rejstříku
                        vedeném Městským soudem v Praze, oddíl C, vložka 25891 („prodávající“) upravují v souladu s
                        ustanovením § 1751 odst. 1 zákona č. 89/2012 Sb., občanský zákoník, ve znění pozdějších předpisů
                        („občanský zákoník“) vzájemná práva a povinnosti smluvních stran vzniklé v souvislosti nebo na
                        základě kupní smlouvy („kupní smlouva“) uzavírané mezi prodávajícím a jinou osobou („kupující“)
                        prostřednictvím internetového obchodu prodávajícího. Internetový obchod je prodávajícím
                        provozován na webové stránce umístěné na internetové adrese www.obi.cz („webová stránka“), a to
                        prostřednictvím rozhraní webové stránky („webové rozhraní obchodu“).
                    

                        1.2 Obchodní podmínky jsou primárně nastaveny pro kupující v postavení spotřebitele, avšak
                        přiměřeně se použijí i na případy, kdy kupující je právnickou osobou či osobou, jež jedná při
                        objednávání zboží v rámci své podnikatelské činnosti nebo v rámci svého samostatného výkonu
                        povolání („podnikatel“). Pro kupní smlouvy uzavírané s podnikateli se nepoužijí zejména
                        ustanovení článku 6.1, 6.2, 6.3, 6.4, 6.6, 8 a 9 obchodních podmínek. Práva a povinnosti
                        podnikatelů co do zániku kupní smlouvy či práv z vadného plnění vyplývají z přímo z občanského
                        zákoníku.
                    

                        1.3 Ustanovení odchylná od těchto obchodních podmínek je možné individuálně dohodnout při
                        uzavírání kupní smlouvy. Odchylná ujednání v kupní smlouvě mají přednost před ustanoveními
                        obchodních podmínek.
                    

                        1.4 Ustanovení těchto obchodních podmínek jsou nedílnou součástí kupní smlouvy, což kupující
                        svým souhlasným prohlášením ve webovém rozhraní potvrzuje. Kupní smlouva a obchodní podmínky
                        jsou vyhotoveny v českém jazyce.
                    

                        1.5 Znění obchodních podmínek může prodávající jednostranně měnit či doplňovat. Tímto
                        ustanovením nejsou dotčena práva a povinnosti vzniklá po dobu účinnosti předchozího znění
                        obchodních podmínek.
                    





2. ZÁKAZNICKÝ ÚČET
                    



                        2.1 Na základě registrace kupujícího provedené na webové stránce může kupující přistupovat do
                        svého uživatelského rozhraní („zákaznický účet“). Prostřednictvím svého zákaznického účtu může
                        kupující provádět objednávání zboží. Pro aktivaci zákaznického účtu je nutné vyplnit veškerá
                        povinná pole registračního formuláře a potvrdit souhlas s těmito obchodními podmínkami a
                        podmínkami pro zpracování osobních údajů uvedenými v Prohlášení o ochraně údajů.
                    

                        2.2 Při registraci na webové stránce a při objednávání zboží je kupující povinen uvádět správně
                        a pravdivě všechny údaje. Údaje uvedené v zákaznickém účtu je kupující při jakékoliv jejich
                        změně povinen aktualizovat. Údaje uvedené kupujícím v zákaznickém účtu a při objednávání zboží
                        jsou prodávajícím považovány za aktuální a správné.
                    

                        2.3 Přístup k zákaznickému účtu je zabezpečen zákaznickým jménem a heslem. Kupující je povinen
                        zachovávat mlčenlivost ohledně informací nezbytných k přístupu do jeho zákaznického účtu.
                        Kupující není oprávněn umožnit využívání zákaznického účtu třetím osobám.
                    

                        2.4 Prodávající je oprávněn zrušit zákaznický účet, a to zejména v případě, kdy (i) kupující
                        svůj zákaznický účet déle než čtyřicet osm (48) měsíců nevyužívá, (ii) informace zadané
                        kupujícím v rámci registrace jsou úmyslně nesprávné (iii) či v případě, kdy kupující poruší své
                        povinnosti z kupní smlouvy a těchto obchodních podmínek.
                    

                        2.5 Kupující bere na vědomí, že zákaznický účet nemusí být dostupný nepřetržitě, a to zejména s
                        ohledem na nutnou údržbu hardwarového a softwarového vybavení prodávajícího, popř. nutnou údržbu
                        hardwarového a softwarového vybavení třetích osob.
                    

                        2.6 Zřízením zákaznického účtu kupující bere na vědomí, že prodávající je oprávněn v rámci
                        zákaznického účtu sdělené údaje vyhodnocovat a dále využívat k nabízení personalizovaného
                        obsahu, mimo jiné zvláštních nabídek, služeb, slevových kódů či jiných informací dle podmínek
                        uvedených v Prohlášení o ochraně osobních údajů. V případě, že s uvedeným postupem prodávajícího
                        kupující nesouhlasí, má možnost učinit objednávku zboží bez registrace.
                    

                        2.7 V případě, že si kupující objedná v rámci jedné objednávky anebo jednoho (1) dne zboží v
                        celkové hodnotě přesahující 50.000,- Kč včetně DPH, může být po něm ze strany prodávajícího
                        vyžadováno přihlášení do zákaznického účtu s tím, že tohoto zákaznického účtu musela být v
                        minulosti uzavřena alespoň jedna kupní smlouva, která byla řádně realizována a kupujícím
                        uhrazena.
                    





3. PROCES UZAVŘENÍ KUPNÍ SMLOUVY
                    



                        3.1 Kupující realizuje objednávky prostřednictvím svého zákaznického účtu.
                    

                        3.2 V případě, že to webové rozhraní obchodu umožňuje, může kupující provádět objednávání zboží
                        též bez registrace přímo z webového rozhraní obchodu. K realizaci nákupu je nezbytné vyplnit
                        veškerá povinná pole objednávkového formuláře a při každém jednotlivém nákupu potvrdit souhlas s
                        těmito obchodními podmínkami a podmínkami pro zpracování osobních údajů uvedenými v Prohlášení o
                        ochraně osobních údajů.
                    

                        3.3 Kupující bere na vědomí, že prodávající není povinen v odůvodnitelných případech uzavřít
                        kupní smlouvu ohledně nabízeného zboží. Ustanovení § 1732 odst. 2 občanského zákoníku se
                        nepoužije.
                    

                        3.4 Webové rozhraní obchodu obsahuje informace o zboží, a to včetně uvedení cen jednotlivého
                        zboží včetně všech daní a poplatků. Ceny zboží zůstávají v platnosti po dobu, kdy jsou
                        zobrazovány ve webovém rozhraní obchodu, čímž není dotčeno ustanovení článku 3.16 těchto
                        obchodních podmínek. Tímto ustanovením není omezena možnost prodávajícího uzavřít kupní smlouvu
                        za individuálně sjednaných podmínek.
                    

                        3.5 Webové rozhraní obchodu obsahuje také informace o nákladech spojených s balením a dodáním
                        zboží, včetně způsobů doručení zboží. Informace o nákladech spojených s balením a dodáním zboží
                        uvedené ve webovém rozhraní obchodu platí pouze v případech, kdy je zboží doručováno v rámci
                        území České republiky. Doručování mimo Českou republiku může být realizováno pouze na základě
                        individuální dohody prodávajícího s kupujícím.
                    


                            3.6 Pro objednání zboží vyplní/potvrdí kupující objednávkový formulář ve webovém rozhraní
                            obchodu. Objednávkový formulář obsahuje zejména informace o:
                        

a. objednávaném zboží (objednávané zboží kupující vloží do elektronického nákupního
                                košíku webového rozhraní obchodu),
                            
b. způsobu úhrady kupní ceny zboží, údaje o požadovaném způsobu doručení objednávaného
                                zboží a
                            
c. informace o nákladech spojených s dodáním zboží;
d. těchto obchodních podmínkách a podmínkách pro zpracování osobních údajů uvedených v
                                Prohlášení o ochraně osobních údajů, jedná-li se o kupujícího bez registrace. (dále
                                společně jen jako „objednávka“).
                            



                        3.7 Před zasláním objednávky prodávajícímu webové rozhraní obchodu umožňuje kupujícímu
                        zkontrolovat a měnit údaje, které do objednávky vložil, a to i s ohledem na možnost kupujícího
                        zjišťovat a opravovat chyby vzniklé při zadávání dat do objednávky.
                    

                        3.8 Kupující je před odesláním objednávky rovněž seznámen s konečnou cenou nákupu, která
                        zahrnuje součet cen za vybrané zboží umístěné v košíku včetně všech souvisejících služeb, daní
                        či ostatních poplatků a cenu za dopravu tohoto zboží.
                    

                        3.9 Objednávku, resp. návrh na uzavření kupní smlouvy, odešle kupující prodávajícímu kliknutím
                        na tlačítko „[OBJEDNAT]“. Údaje uvedené v objednávce jsou prodávajícím považovány za správné.
                    

                        3.10 Prodávající neprodleně po obdržení objednávky toto obdržení kupujícímu potvrdí
                        elektronickou poštou, a to na adresu elektronické pošty kupujícího uvedenou v zákaznickém účtu
                        či v objednávce („elektronická adresa kupujícího“), přičemž toto potvrzení není akceptací návrhu
                        na uzavření kupní smlouvy.
                    

                        3.11 Prodávající je vždy oprávněn v závislosti na charakteru objednávky (množství zboží, výše
                        kupní ceny, předpokládané náklady na dopravu) požádat kupujícího před uzavřením kupní smlouvy o
                        dodatečné potvrzení objednávky (například písemně či telefonicky).
                    

                        3.12 Kupující má právo zrušit objednávku (měnit ji a opravovat), tedy odvolat svůj návrh na
                        uzavření kupní smlouvy, bez jakýchkoli sankcí až do okamžiku akceptace návrhu na uzavření kupní
                        smlouvy.
                    

                        3.13 Objednávku, která není se souhlasem prodávajícího učiněna v souladu s těmito obchodními
                        podmínkami, je prodávající oprávněn nepřijmout, nebo ji kupujícímu vrátit k doplnění a
                        poskytnout mu k tomu přiměřenou lhůtu. Její marné uplynutí má za následek, že se objednávka
                        kupujícího považuje za objednávku, která nebyla nikdy doručena.
                    

                        3.14 Samotná kupní smlouva je uzavřena akceptací návrhu na uzavření kupní smlouvy ze strany
                        prodávajícího, přičemž za takovou akceptaci se považuje odeslání zboží ze strany prodávajícího
                        kupujícímu nebo výslovná akceptace návrhu na uzavření kupní smlouvy ze strany prodávajícího
                        prostřednictvím e-mailu či telefonicky. V případě, že do patnácti (15) pracovních dnů nedojde k
                        akceptaci příslušné objednávky zboží ze strany prodávajícího, platí, že kupující není dále
                        objednávkou vázán.
                    

                        3.15 Pro vyloučení pochybností platí, že kupní smlouva není uzavřena, pokud objednávka
                        kupujícího není prodávajícím přijata nebo je přijata s výhradou. Kupující bere na vědomí, že
                        prodávající není povinen uzavřít kupní smlouvu s kupujícím, a to zejména, jedná-li se o osobu,
                        které dříve podstatným způsobem porušila kupní smlouvu či tyto obchodní podmínky anebo o osobu,
                        která je v prodlení s úhradou splatných závazků vůči prodávajícímu.
                    

                        3.16 Prodávající si vyhrazuje právo ve výjimečných případech objednané zboží kupujícímu nedodat,
                        a to zejména v případě, že webové rozhraní obchodu uvádělo omylem zjevně chybné či nestandardní
                        údaje zejména o vybraném zboží, jeho ceně nebo termínu dodání, popř. je-li zboží vyprodáno a
                        trvale u dodavatele nedostupné. Prodávající se zavazuje v takovýchto případech vrátit kupujícímu
                        finanční částku uhrazenou na základě kupní smlouvy.
                    

                        3.17 Uzavřením kupní smlouvy kupující (ať již s registrací nebo bez registrace) souhlasí s
                        těmito obchodními podmínkami a prohlašuje, že měl možnost se s těmito obchodními podmínkami
                        seznámit před jejím uzavřením. Tyto obchodní podmínky jsou kupujícímu kdykoli dostupné na této
                        adrese: www.obi.cz a jsou též kupujícímu zasílány v příloze e-mailu současně s potvrzením
                        přijetí (akceptace) objednávky dle článku 3.14 těchto obchodních podmínek.
                    

                        3.18 Kupující souhlasí s použitím komunikačních prostředků na dálku při uzavírání kupní smlouvy.
                        Náklady vzniklé kupujícímu při použití komunikačních prostředků na dálku v souvislosti s
                        uzavřením kupní smlouvy (náklady na internetové připojení, náklady na telefonní hovory) si hradí
                        kupující sám.
                    

                        3.19 Informace o realizovaných objednávkách a uzavřených kupních smlouvách jsou archivovány ve
                        webovém rozhraní obchodu, a to po dobu nejméně pěti let od jejího uzavření, nejdéle však na dobu
                        dle příslušných právních předpisů. Tyto informace nejsou přístupné třetím stranám.
                    





4. DÁRKOVÉ POUKAZY A SLEVOVÉ KÓDY
                    



                        4.1 Dárkové poukazy a slevové kódy se nevztahují na objednávky zboží prostřednictvím webového
                        rozhraní obchodu, není-li k těmto výslovně připojena opačná informace.
                    

                        4.2 Kupující je oprávněn v průběhu tvorby objednávky (na vyzvání v rámci nákupního procesu na
                        webových stránkách) zadat kódy obsažené na zakoupených dárkových poukazech či slevové kódy
                        poskytnuté prodávajícím. Nestanoví-li prodávající výslovně jinak, dárkové poukazy ani slevové
                        kódy není možné uplatnit opakovaně a současně je nelze vzájemně kombinovat. Slevové kódy navíc
                        není možné uplatňovat na zboží ve výprodeji, na akční a již zlevněné zboží.
                    

                        4.3 V případě odstoupení od kupní smlouvy z jakýchkoliv důvodů nebo jakéhokoli jiného
                        odůvodněného vrácení zboží, zakoupeného na základě slevového kódu, kupujícím prodávajícímu, má
                        kupující nárok pouze na vrácení částky, kterou za nákup zboží skutečně uhradil peněžními
                        prostředky. Prodávající může rozhodnout o tom, zda a v jaké hodnotě vystaví kupujícímu nový
                        slevový kód.
                    

                        4.4 Pokud má dárkový poukaz nebo slevový kód omezenou dobu platnosti, kupující je oprávněn
                        dárkový poukaz nebo slevový kód použít pouze před jejím uplynutím. Prodávající neposkytuje
                        peníze ani žádný jiný způsob kompenzace za nevyužitou hodnotu dárkového poukazu nebo slevového
                        kódu.
                    

                        4.5 Dárkový poukaz ani slevový kód nelze vyměnit za peníze. V případě, že kupující odebere zboží
                        za nižší cenu než je hodnota dárkového poukazu nebo slevového kódu, nemá nárok na doplacení
                        hodnoty dárkového poukazu nebo slevového kódu ani na nový dárkový poukaz nebo slevový kód na
                        zbytek hodnoty původního uplatněného dárkového poukazu nebo slevového kódu.
                    

                        4.6 V případě, že dárkový poukaz nebo slevový kód bude uplatněn v rozporu s těmito obchodními
                        podmínkami, má prodávající právo takto uplatněný dárkový poukaz nebo slevový kód odmítnout a od
                        uzavřené kupní smlouvy odstoupit. V případě, že vzniknou při výkladu ustanovení čl. 4 obchodních
                        podmínek nejasnosti, platí jejich výklad stanovený prodávajícím.
                    





5. CENA ZBOŽÍ A PLATEBNÍ PODMÍNKY
                    



                        5.1 Cenu zboží a případné náklady spojené s dodáním zboží dle kupní smlouvy může kupující
                        uhradit prodávajícímu způsoby, které nabízí webové rozhraní obchodu v rámci procesu objednávky,
                        a to vždy v závislosti na aktuálních možnostech prodávajícího, typu a množství objednaného
                        zboží.
                    

                        5.2 Společně s kupní cenou je kupující povinen zaplatit prodávajícímu také náklady spojené s
                        balením a dodáním zboží ve smluvené výši, případně další náklady za zvolené služby (pojištění
                        apod.), tak jak jsou kupujícím vybrány v rámci procesu objednávky.
                    

                        5.3 V případě platby v hotovosti či v případě platby na dobírku (pokud jsou tyto možnosti platby
                        ze strany webového rozhraní obchodu umožněny) je kupní cena splatná při převzetí zboží. Při
                        doručení zboží v balíku je platba možná v hotovosti nebo kartou, při doručení zboží na paletách
                        (tj. většího množství zboží) je platba možná pouze v hotovosti.
                    

                        5.4 Prodávající je oprávněn, zejména v případě, že ze strany kupujícího nedojde k dodatečnému
                        potvrzení objednávky (článek 3.11), požadovat uhrazení celé kupní ceny ještě před odesláním
                        zboží kupujícímu. Ustanovení § 2119 odst. 1 občanského zákoníku se nepoužije.
                    

                        5.5 Zboží zůstává do úplného zaplacení a převzetí zboží kupujícím ve vlastnictví prodávajícího.
                        Nebezpečí škody na věci přechází převzetím zboží kupujícím.
                    

                        5.6 Prodávající vystaví ohledně plateb prováděných na základě kupní smlouvy kupujícímu daňový
                        doklad – fakturu. Prodávající je plátcem daně z přidané hodnoty ve výši dle platných právních
                        předpisů České republiky. Daňový doklad – fakturu vystaví prodávající kupujícímu po uhrazení
                        ceny zboží a zašle jej v elektronické podobě na elektronickou adresu kupujícího.
                    

                        5.7 Kupující bere na vědomí, že ceny zboží na webové stránce se mohou lišit od cen zboží v
                        některém z kamenných obchodů prodávajícího.
                    





6. ODSTOUPENÍ OD KUPNÍ SMLOUVY
                    



                        6.1 Kupující bere na vědomí, že dle ustanovení § 1837 občanského zákoníku nelze mimo jiné
                        odstoupit od kupní smlouvy o dodávce zboží, které bylo upraveno podle přání kupujícího nebo pro
                        jeho osobu a od kupní smlouvy o dodávce zboží v uzavřeném obalu, které spotřebitel z obalu vyňal
                        a z hygienických důvodů jej není možné vrátit.
                    

                        6.2 Nejedná-li se o případ uvedený v článku 6.1 obchodních podmínek či o jiný případ, kdy nelze
                        dle platných právních předpisů od kupní smlouvy odstoupit, má kupující v souladu s ustanovením §
                        1829 odst. 1 občanského zákoníku právo od kupní smlouvy odstoupit, a to do čtrnácti (14) dnů od
                        převzetí zboží, přičemž v případě, že předmětem kupní smlouvy je několik druhů zboží nebo dodání
                        několika částí, běží tato lhůta ode dne převzetí poslední dodávky zboží. Odstoupení od kupní
                        smlouvy musí být prodávajícímu odesláno ve lhůtě uvedené v předchozí větě – k dodržení lhůty
                        postačí, pokud kupující prokazatelně odešle sdělení o uplatnění práva odstoupení před uplynutím
                        lhůty. Pro odstoupení od kupní smlouvy může kupující využít vzorový formulář poskytovaný
                        prodávajícím, jenž tvoří přílohu těchto obchodních podmínek. Odstoupení od kupní smlouvy může
                        kupující zasílat mimo jiné na adresu provozovny prodávajícího uvedené na formuláři či na adresu
                        elektronické pošty prodávajícího uvedené ve formuláři.
                    


                            6.3 V případě odstoupení od kupní smlouvy dle článku 6.2 obchodních podmínek se kupní
                            smlouva od počátku ruší. Zboží musí být prodávajícímu vráceno do čtrnácti (14) dnů od
                            odstoupení od smlouvy kupujícím, přičemž, není-li v tomto článku dále uvedeno jinak, náklady
                            spojené s navrácením zboží prodávajícímu nese kupující, a to i v tom případě, kdy zboží
                            nemůže být vráceno pro svou povahu obvyklou poštovní cestou. Kupující má právo si zvolit
                            jeden z následujících způsobů vrácení zboží:
                        

a. Kupující může vrátit zboží v kterékoli provozovně prodávajícího, přičemž veškeré
                                náklady s tímto spojené nese kupující.
                            
b. Kupující může vrátit zboží prostřednictvím přepravy zajišťované prodávajícím, přičemž
                                v tomto případě nese prodávající jen náklady spojené s přepravou zboží. Ostatní náklady
                                spojené s navrácením zboží (např. náklady na řádné zabalení zboží pro přepravu) nese
                                kupující.
                            



                        6.4 V případě odstoupení od smlouvy dle článku 6.2 obchodních podmínek vrátí prodávající peněžní
                        prostředky, tj. cenu zboží, včetně nákladů na dodání zboží, přijaté od kupujícího do čtrnácti
                        (14) dnů od odstoupení od kupní smlouvy kupujícím, a to stejným způsobem, jakým je prodávající
                        od kupujícího přijal. Jestliže kupující zvolil jiný, než nejlevnější způsob dodání zboží, který
                        prodávající nabízí, vrátí prodávající kupujícímu náklady na dodání zboží pouze ve výši
                        odpovídající nejlevnějšímu nabízenému způsobu dodání zboží. Prodávající je taktéž oprávněn
                        vrátit plnění poskytnuté kupujícím již při vrácení zboží kupujícím či jiným způsobem, pokud s
                        tím kupující bude souhlasit a nevzniknou tím kupujícímu další náklady. Odstoupí-li kupující od
                        kupní smlouvy, prodávající není povinen vrátit přijaté peněžní prostředky kupujícímu dříve, než
                        mu kupující zboží vrátí nebo prokáže, že zboží prodávajícímu odeslal.
                    

                        6.5 Nárok na úhradu škody vzniklé na zboží je prodávající oprávněn jednostranně započíst proti
                        nároku kupujícího na vrácení kupní ceny.
                    

                        6.6 V případech, kdy má kupující v souladu s ustanovením § 1829 odst. 1 občanského zákoníku
                        právo od kupní smlouvy odstoupit, je prodávající také oprávněn kdykoliv od kupní smlouvy
                        odstoupit, a to až do doby převzetí zboží kupujícím. V takovém případě vrátí prodávající
                        kupujícímu kupní cenu bez zbytečného odkladu, a to bezhotovostně na účet určený kupujícím.
                    

                        6.7 Je-li společně se zbožím poskytnut kupujícímu dárek, je darovací smlouva mezi prodávajícím a
                        kupujícím uzavřena s rozvazovací podmínkou, že dojde-li k odstoupení od kupní smlouvy kupujícím,
                        pozbývá darovací smlouva ohledně takového dárku účinnosti a kupující je povinen spolu se zbožím
                        prodávajícímu vrátit i poskytnutý dárek.
                    





7. PŘEPRAVA A DODÁNÍ ZBOŽÍ
                    



                        7.1 Přeprava zboží z uzavřené kupní smlouvy je realizována způsobem, který si kupující zvolil v
                        rámci procesu objednávky. Zboží v balíku bude dodáno za první dveře na dodací adrese. Zboží na
                        paletách bude dodáno za první dveře na dodací adrese za podmínky, že místo doručení umožňuje
                        manipulaci nízkozdvižným vozíkem. V opačném případě bude zboží dodáno jen k hraně vozidla
                        (hydraulické čelo) smluvního dopravce prodávajícího.
                    

                        7.2 V případě, že je způsob dopravy smluven na základě zvláštního požadavku kupujícího, nese
                        kupující riziko a případné dodatečné náklady spojené s tímto způsobem dopravy.
                    

                        7.3 Je-li prodávající podle kupní smlouvy povinen dodat zboží na místo určené kupujícím v
                        objednávce, je kupující povinen převzít zboží při dodání.
                    

                        7.4 V případě, že je z důvodů na straně kupujícího nutno zboží doručovat opakovaně nebo jiným
                        způsobem, než bylo uvedeno v objednávce, je kupující povinen uhradit náklady spojené s
                        opakovaným doručováním zboží, resp. náklady spojené s jiným způsobem doručení.
                    

                        7.5 Při převzetí zboží od přepravce je kupující povinen zkontrolovat neporušenost obalů zboží a
                        v případě jakýchkoliv závad toto neprodleně oznámit příslušnému přepravci. V případě shledání
                        porušení obalu svědčícího o neoprávněném vniknutí do zásilky nemusí kupující zásilku od
                        přepravce převzít.
                    

                        7.6 Nebude-li prodávající schopen dodat objednané zboží z důvodu nesplnění smluvních povinnosti
                        subdodavatelem, nebo proto, že objednané zboží nebude k dispozici po dobu nejméně jednoho (1)
                        měsíce z důvodu vyšší moci, má prodávající právo odstoupit od uzavřené kupní smlouvy. V takovém
                        případě prodávající bez zbytečného odkladu vrátí kupujícímu již uhrazené platby. V případě
                        odpovídajících problémů s dodávkou bude prodávající informovat kupujícího bez zbytečného
                        odkladu.
                    

                        7.7 Další práva a povinnosti stran při přepravě zboží mohou upravit zvláštní dodací podmínky
                        prodávajícího, resp. příslušného přepravce, se kterými byl kupující předem seznámen.
                    





8. PRÁVA Z VADNÉHO PLNĚNÍ A ZÁRUKA ZA JAKOST
                    



                        8.1 Práva a povinnosti smluvních stran ohledně práv z vadného plnění se řídí příslušnými obecně
                        závaznými právními předpisy (zejména ustanoveními § 1914 až 1925, § 2099 až 2117 a § 2161 až
                        2174 občanského zákoníku a zákonem č. 634/1992 Sb., o ochraně spotřebitele, ve znění pozdějších
                        předpisů).
                    


                            8.2 Prodávající odpovídá kupujícímu, že zboží při převzetí nemá vady. Zejména prodávající
                            odpovídá kupujícímu, že v době, kdy kupující zboží převzal:
                        

(a) má zboží vlastnosti, které si strany ujednaly, a chybí-li ujednání, má takové
                                vlastnosti, které prodávající nebo výrobce popsal nebo které kupující očekával s ohledem
                                na povahu zboží a na základě reklamy jimi prováděné,
                            
(b) se zboží hodí k účelu, který pro jeho použití prodávající uvádí nebo ke kterému se
                                zboží tohoto druhu obvykle používá,
                            
(c) zboží odpovídá jakostí nebo provedením smluvenému vzorku nebo předloze, byla-li
                                jakost nebo provedení určeno podle smluveného vzorku nebo předlohy,
                            
(d) je zboží v odpovídajícím množství, míře nebo hmotnosti a
(e) zboží vyhovuje požadavkům právních předpisů.




                            8.3 V případě existence vad má kupující právo:
                        

(a) na odstranění vady dodáním nové věci bez vady, pokud to není vzhledem k povaze vady
                                nepřiměřené, ale pokud se vada týká pouze součásti věci, může kupující požadovat jen
                                výměnu součásti. Je-li to však vzhledem k povaze vady neúměrné, zejména lze-li vadu
                                odstranit bez zbytečného odkladu, má kupující právo na bezplatné odstranění vady; tato
                                práva má kupující i v případě odstranitelné vady, pokud nemůže věc řádně užívat pro
                                opakovaný výskyt vady po opravě nebo pro větší počet vad.
                            
(b) na odstranění vady opravou věci;
(c) na přiměřenou slevu z kupní ceny; nebo

(d) odstoupit od smlouvy, a to v případě

(i) kdy není možné dodání nové věci nebo výměna její součásti,
(ii) odstranitelné vady, pokud nemůže věc řádně užívat pro opakovaný výskyt vady
                                        po opravě nebo pro větší počet vad.
                                    





                        8.4 Kupující sdělí prodávajícímu, jaké právo si zvolil, při oznámení vady, nebo bez zbytečného
                        odkladu po oznámení vady. Provedenou volbu nemůže kupující změnit bez souhlasu prodávajícího; to
                        neplatí, žádal-li kupující opravu vady, která se ukáže jako neopravitelná.
                    

                        8.5 Kupující má právo na přiměřenou slevu i v případě, že mu prodávající nemůže dodat novou věc
                        bez vad, vyměnit její součást nebo věc opravit, jakož i v případě, že prodávající nezjedná
                        nápravu v přiměřené době nebo že by zjednání nápravy kupujícímu působilo značné obtíže.
                    

                        8.6 Neoznámil-li kupující vadu bez zbytečného odkladu poté, co ji mohl při včasné prohlídce a
                        dostatečné péči zjistit, soud mu právo z vadného plnění nepřizná. Jedná-li se o skrytou vadu,
                        platí totéž, nebyla-li vada oznámena bez zbytečného odkladu poté, co ji kupující mohl při
                        dostatečné péči zjistit, nejpozději však do dvou let od převzetí zboží.
                    

                        8.7 Projeví-li se vada v průběhu šesti (6) měsíců od převzetí, má se za to, že zboží bylo vadné
                        již při převzetí. Právo z vadného plnění kupujícímu nenáleží, pokud kupující před převzetím věci
                        věděl, že věc má vadu, anebo pokud kupující vadu sám způsobil.
                    

                        8.8 Zárukou za jakost v délce trvání dle článku 9.1 obchodních podmínek se prodávající zavazuje,
                        že věc bude po tuto dobu způsobilá k použití pro obvyklý účel nebo že si zachová obvyklé
                        vlastnosti. Záruka může být poskytnuta i na jednotlivou součást věci.
                    





9. PRAVIDLA PRO UPLATNĚNÍ PRÁV Z VADNÉHO PLNĚNÍ (REKLAMACE)
                    



                        9.1 Kupující je oprávněn uplatnit právo z vady, která se vyskytne u zboží v době dvaceti čtyř
                        (24) měsíců od převzetí zboží, není li na prodávané věci, na jejím obalu, v návodu připojenému k
                        věci nebo v reklamě uvedeno jinak nebo v kupní smlouvě sjednáno jinak. Je-li na zboží uvedeno
                        datum spotřeby, záruka se zkracuje pouze do data vyznačeného na obalu zboží.
                    

                        9.2 Práva z vadného plnění kupujícímu nenáleží u následujících vad zboží: (i) kde vada vznikla
                        opotřebením způsobeným obvyklým užíváním, nebo vyplývá-li to z povahy věci (např. uplynutím
                        životnosti); (ii) je-li vada již v době převzetí a pro takovou vadu je sjednána sleva z kupní
                        ceny; (iii) jde-li o zboží použité a vada odpovídá míře používání nebo opotřebení, které mělo
                        zboží při převzetí kupujícím; (iv) kde je vada způsobena kupujícím a vznikla nesprávným
                        užíváním, skladováním, nesprávnou údržbou, zásahem kupujícího či mechanickým poškozením; nebo
                        (v) vznikla-li vada v důsledku vnější události mimo vliv prodávajícího.
                    

                        9.3 S výjimkou případů, kdy prodávající k provedení opravy určí jinou osobu, má kupující právo
                        uplatnit reklamaci v kterékoliv provozovně prodávajícího, v níž je přijetí reklamace možné s
                        ohledem na sortiment prodávaného zboží, případně i v jeho sídle, vždy však v obvyklé pracovní
                        době. Reklamace se vyřizují na prodejnách prodávajícího u stanoviště „Informace“ nebo
                        „Reklamace“.
                    

                        9.4 Při uplatnění práv z vad na provozovně prodávajícího nebo u osoby určené k provedení opravy
                        kupující spolu s reklamovaným zbožím (včetně kompletního původního příslušenství) předloží
                        doklad o zaplacení zboží nebo záruční list. Při reklamaci dojde k vyhotovení reklamačního
                        protokolu, ve kterém prodávající uvede datum a místo uplatnění reklamace, charakteristiku
                        vytýkané vady, kupujícím požadovaný způsob vyřízení reklamace a způsob informování kupujícího o
                        jejím vyřízení. Pro účely vyřízení reklamace poskytne kupující dostatečné kontaktní údaje,
                        nelze-li využít údaje uvedené kupujícím v zákaznickém účtu.
                    

                        9.5 Je-li kupující spotřebitel, prodávající nebo jím pověřený pracovník je povinen o reklamaci
                        rozhodnout ihned, ve složitějších případech do tří (3) pracovních dnů. Do této lhůty se
                        nezapočítává doba potřebná k odbornému posouzení vady.
                    

                        9.6 Je-li kupující spotřebitel, reklamace včetně odstranění vady musí být vyřízena bez
                        zbytečného odkladu, nejpozději do třiceti (30) dnů ode dne uplatnění reklamace, pokud se
                        prodávající s kupujícím nedohodne na delší lhůtě. Není-li kupující spotřebitelem, prodávající se
                        zavazuje o reklamaci rozhodnout ve lhůtě čtyřiceti pěti (45) dnů ode dne uplatnění reklamace.
                    

                        9.7 Po vyřízení reklamace bude prodávající informovat kupujícího o ukončení reklamace a vyzve
                        jej k převzetí reklamace bez zbytečného odkladu, nejpozději však do třiceti (30) dnů od ode dne,
                        kdy byl kupující o jejím vyřízení informován. Nepřevezme-li kupující zboží v této lhůtě,
                        prodávající bude oprávněn účtovat skladné ve výši 15 Kč za každý den prodlení s vyzvednutím a po
                        uplynutí šesti (6) měsíců bude oprávněn skladované zboží vhodným způsobem prodat. Nebrání-li
                        tomu povaha věci, převyšuje-li její hodnota 3.000 Kč a je-li známa kontaktní adresa kupujícího,
                        prodávající vyrozumí kupujícího o zamýšleném prodeji jeho věci a stanoví mu náhradní lhůtu k
                        jejímu převzetí, avšak ne kratší než jeden (1) měsíc. Výtěžek z takového případného prodeje
                        vyplatí prodávající kupujícímu po odečtení nákladů na skladování věci a nákladů prodeje, pokud
                        se kupující o tento výtěžek bez zbytečného odkladu po sdělení informace o uskutečněném prodeji
                        přihlásí a sdělí prodávajícímu číslo bankovního účtu, na který má být výtěžek odeslán.
                    

                        9.8 Při převzetí vyřízené reklamace prodávající vydá kupujícímu písemné potvrzení o datu a
                        způsobu vyřízení reklamace, včetně potvrzení o provedení opravy a době trvání reklamace,
                        případně odůvodnění zamítnutí reklamace.
                    

                        9.9 Při výdeji zboží po vyřízení reklamace je kupující povinen předložit reklamační protokol a
                        musí prokázat svoji totožnost platným dokladem totožnosti. Bez předložení některého z těchto
                        dokladů může prodávající či osoba provádějící opravu odmítnout zboží vydat.
                    

                        9.10 Kupující má právo v souvislosti s reklamací právo na úhradu prokazatelně a účelně
                        vynaložených nákladů. O proplacení takových nákladů musí kupující požádat prodávajícího
                        nejpozději jeden (1) měsíc od konce lhůty pro uplatnění práv z vadného plnění, v opačném případě
                        právo na jejich úhradu zaniká.
                    





10. DALŠÍ PRÁVA A POVINNOSTI SMLUVNÍCH STRAN
                    



                        10.1 Prodávající není ve vztahu ke kupujícímu vázán žádnými kodexy chování ve smyslu ustanovení
                        § 1826 odst. 1 písm. e) občanského zákoníku.
                    

                        10.2 Vyřizování stížností spotřebitelů zajišťuje prodávající prostřednictvím elektronické adresy
                        info@obi.cz nebo prostřednictvím infolinky 277 001 004.
                        Informaci o vyřízení stížnosti
                        kupujícího zašle prodávající na elektronickou adresu kupujícího.
                    

                        10.3 K mimosoudnímu řešení spotřebitelských sporů z kupní smlouvy je příslušná Česká obchodní
                        inspekce, se sídlem Štěpánská 567/15, 120 00 Praha 2, IČ: 000 20 869, internetová adresa:
                        http://www.coi.cz. Platformu pro řešení sporů on-line
                        nacházející se na internetové adrese
                        http://ec.europa.eu/consumers/odr je možné
                        využít při řešení sporů mezi prodávajícím a kupujícím
                        z kupní smlouvy.
                    

                        10.4 Evropské spotřebitelské centrum Česká republika, se sídlem Štěpánská 567/15, 120 00 Praha
                        2, internetová adresa: http://www.evropskyspotrebitel.cz
                        je kontaktním místem podle Nařízení
                        Evropského parlamentu a Rady (EU) č. 524/2013 ze dne 21. května 2013, o řešení spotřebitelských
                        sporů on-line a o změně nařízení (ES) č. 2006/2004 a směrnice 2009/22/ES (nařízení o řešení
                        spotřebitelských sporů on-line).
                    





11. OCHRANA OSOBNÍCH ÚDAJŮ
                    



                        11.1 Ochrana osobních údajů kupujícího, který je fyzickou osobou, je poskytována nařízením
                        Evropského parlamentu a Rady (EU) 2016/679, o ochraně fyzických osob v souvislosti se
                        zpracováním osobních údajů a o volném pohybu těchto údajů a o zrušení směrnice 95/46/ES (obecné
                        nařízení o ochraně osobních údajů), a právními předpisy ČR doplňujícími některá jeho ustanovení.
                    

                        11.2 Zásady zpracování osobních údajů, včetně problematiky ukládání tzv. cookies na počítač
                        kupujícího, jsou obsaženy v samostatném dokumentu Prohlášení o ochraně osobních údajů
                        www.obi.cz/ochrana-osobnich-udaju, se
                        kterým kupující vyslovuje souhlas v rámci každé jednotlivé
                        objednávky.
                    





12. ZÁVĚREČNÁ USTANOVENÍ
                    



                        12.1 Pokud vztah založený kupní smlouvou obsahuje mezinárodní (zahraniční) prvek, pak strany
                        sjednávají, že vztah se řídí českým právem. Tímto nejsou dotčena práva spotřebitele vyplývající
                        z obecně závazných právních předpisů.
                    

                        12.2 Je-li některé ustanovení obchodních podmínek neplatné nebo neúčinné, nebo se takovým stane,
                        namísto neplatných ustanovení nastoupí ustanovení, jehož smysl se neplatnému ustanovení co
                        nejvíce přibližuje. Neplatností nebo neúčinností jednoho ustanovení není dotknutá platnost
                        ostatních ustanovení.
                    

                        12.3 Přílohu obchodních podmínek tvoří vzorový formulář pro odstoupení od kupní smlouvy.
                    

                        12.4 Aktuální kontaktní údaje prodávajícího jsou uvedeny na webové stránce.
                    

                        12.5 Tyto obchodní podmínky jsou platné a účinné od 8. 6. 2018.
                    





VZOROVÝ FORMULÁŘ PRO ODSTOUPENÍ OD SMLOUVY
Vyplňte tento formulář a pošlete jej společnosti OBI Česká republika s.r.o. pouze v případě, že
            chcete odstoupit od kupní smlouvy. Formulář se uplatní pouze pro kupujícího, který je spotřebitelem.


Oznámení o odstoupení od smlouvy ve lhůtě čtrnáct (14) dnů
Adresát: OBI Česká republika s.r.o. – provozovna OBI Plzeň, Sukova 2886/21, 301
                00 Plzeň – Jižní předměstí, Česká republika
e mail: onlineshop@obi.cz
Oznamuji, že tímto odstupuji od smlouvy o nákupu tohoto zboží:
Číslo dokladu: ......................................................................................
Číslo objednávky: ...................................................................................
Datum objednání (*)/datum obdržení (*): .............................................................

Vaše údaje:
Jméno a příjmení: ...................................................................................
Adresa: .............................................................................................
Telefon: ............................................................................................
E-mail: .............................................................................................
Bankovní účet, na který žádáte vrácení kupní ceny: ..................................................
Veden u banky: ......................................................................................

Datum: ......................

Podpis (pouze pokud je tento formulář zasílán v listinné podobě):
.....................................................................................................



                Je-li kupující spotřebitelem má právo v případě, že objednal zboží prostřednictvím internetového obchodu
                společnosti OBI Česká republika s.r.o. („Společnost“) nebo jiného prostředku komunikace na dálku, mimo
                případy uvedené v § 1837 zákona č. 89/2012 Sb., občanský zákoník, ve znění pozdějších předpisů,
                odstoupit od již uzavřené kupní smlouvy do 14 dnů ode dne převzetí zboží, a to bez uvedení důvodu a bez
                jakékoli sankce. Toto odstoupení oznámí kupující Společnosti písemně na adresu kterékoli provozovny
                Společnosti nebo elektronicky na e-mail uvedený na vzorovém formuláři
            

                Odstoupí-li kupující, který je spotřebitelem, od kupní smlouvy, zašle nebo předá Společnosti bez
                zbytečného odkladu, nejpozději do 14 dnů od odstoupení od kupní smlouvy, zboží, které od ní obdržel.
            

                Odstoupí-li kupující, který je spotřebitelem, od kupní smlouvy, vrátí mu Společnost bez zbytečného
                odkladu, nejpozději do 14 dnů od odstoupení od kupní smlouvy, všechny peněžní prostředky (kupní cenu
                dodaného zboží) včetně nákladů na dodání, které od něho na základě kupní smlouvy přijala, stejným
                způsobem – v případě vyplnění bankovního spojení v tomto formuláři vrátí Společnost kupujícímu peněžní
                prostředky bezhotovostně na zvolený bankovní účet. Jestliže kupující zvolil jiný, než nejlevnější způsob
                dodání zboží, který Společnost nabízí, vrátí Společnost kupujícímu náklady na dodání zboží pouze ve výši
                odpovídající nejlevnějšímu nabízenému způsobu dodání zboží. Společnost není povinna vrátit přijaté
                peněžní prostředky kupujícímu dříve, než ji kupující zboží předá nebo prokáže, že zboží Společnosti
                odeslal.
            












Odebírat newsletterOdebírat newsletter
Social Media






Hledat OBI
Rádi Vám pomůžeme
Rádi Vám pomůžeme



Přejít na kontakty





Služby
Služby


Všechny služby
Dárková karta OBI
Můj zákaznický účet
Služba OBI půjčovna




Společnost
Společnost


O nás
Kariéra v OBI
Vlastní značky OBI
Značky v OBI




Online služby
Online služby


Dodání
Rezervovat a vyzvednout na prodejně
Často kladené dotazy (FAQ)




Impresum | 
    Reklamační řád | 
    Ochrana osobních údajů |
    Mapa stránek | 
    Všechny prodejny |
    Obchodní Podmínky Online Shopu



Vážený návštěvníku webových stránek OBI,
         budeme rádi, pokud věnujete trochu svého času na zodpovězení několika otázek. Vaše osobní údaje zůstanou anonymní a budou považovány za přísně důvěrné.

Nyní stisknout tlačítko "Zúčastnit se"
Nechat otevřené nové okno prohlížeče
V klidu ukončit návštěvu webových stránek OBI
Poté čtyři minuty hodnotit obi.cz



            Zúčastnit se
            






nahoru












Používáme cookies            

I my používáme cookies a podobné technologie, aby naše webové stránky při Vaší návštěvě technicky fungovaly (např. uložením Vaší preferované prodejny OBI, abychom mohli zobrazit dostupnost produktů v prodejně) a abychom Vám mohli poskytnout optimalizovanou a individuálně přizpůsobenou on-line nabídku. Mimoto zapojujeme nástroje našich spolupracujících partnerů pro statistiky o užívání našich webových stránek, pro měření výkonu a pro zobrazení relevantních obsahů. Kliknutím na tlačítko "OK" projevíte souhlas s použitím cookies a podobných technologií k výše uvedeným účelům. Kliknutím na tlačítko „Otevřít nastavení“ můžete přijmout individuální volbu a udělené souhlasy kdykoli odvolat s účinností do budoucna. Podrobnější informace, zejména o možnostech nastavení a o možnosti vznést námitku, zjistítě v našem prohlášení o ochraně osobních údajů | Impresum 


Otevřít nastavení


OK





Zpět            

Nastavení cookies            


Co jsou to cookies?

Cookies jsou malé textové soubory, které ukládá prohlížeč na Vašem koncovém zařízení za účelem uložení určitých informací. Sem patří např. prodejna OBI, kterou si zvolíte, nebo zboží ve Vašem nákupním košíku. Pomocí uložených a zpět odesílaných informací daná webová stránka pozná, že jste ji prostřednictvím prohlížeče na Vašem koncovém zařízení již vyhledali a navštívili. Tyto informace využíváme, abychom Vám mohli webovou stránku optimálně vytvořit a zobrazit podle Vašich preferencí. Další informace naleznete v našem prohlášení o ochraně osobních údajů.
Skrýt podrobnosti                            

Zobrazit podrobnosti                            



Nezbytně nutné cookies

Nezbytně nutné cookies zaručují funkce, bez kterých naše webové stránky nemůžete užívat tak, jak je zamýšleno. Tyto cookies slouží například k tomu, abyste jako přihlášený uživatel zůstal při přístupu na různé podstránky našich webových stránek stále přihlášen a nebylo nutno pokaždé při navštívení nové stránky znovu zadávat přihlašovací údaje. Je tím například umožněno také uložení zvolené prodejny OBI, aby se Vám zobrazila dostupnost zboží, aniž byste pokaždé museli znovu zvolit požadovanou prodejnu.
Právním základem pro toto shromažďování a zpracování je náš oprávněný zájem (čl. 6 odst. 1 první věta písm. f GDPR).
Další informace naleznete v našem prohlášení o ochraně osobních údajů.
Skrýt podrobnosti                            

Zobrazit podrobnosti                            



Statistika

Cookies pro statistické analýzy shromažďují na základě náhodného identifikátoru pseudonymizované informace o tom, jak jsou užívány naše webové stránky, abychom mohli zlepšit jejich atraktivitu, obsah a funkčnost. Tyto cookies nám pomáhají určit, zda jsou navštěvovány podstránky našich webových stránek, jaké, jak často a jak dlouho, a o jaké obsahy se uživatelé zvlášť zajímají. Dále jsou shromažďovány např. vyhledávané výrazy, stát nebo region, ze kterého dochází k přístupu, jakož i podíl mobilních koncových zařízení, která přistupují na naše webové stránky. Na základě těchto informací vyhotovujeme statistiky, abychom obsahy našich webových stránek cíleně přizpůsobili vašim potřebám, a abychom optimalizovali naši nabídku.
Právním základem pro toto shromažďování a zpracování je náš oprávněný zájem (čl. 6 odst. 1 první věta, písm. f GDPR). Toto zpracování můžete odmítnout zde.
Další informace naleznete v našem prohlášení o ochraně osobních údajů.
Skrýt podrobnosti                            

Zobrazit podrobnosti                            



Roršířená statistika

V rámci rozšířené statistiky užívání jsou pro uživatele, kteří se přihlásí ke svému zákaznickému účtu, shromažďovány statistiky nad rámec koncového zařízení na základě individuálního pseudonymu zákazníka. Dále je pod touto kategorií vytvářen záznam návštěv webových stránek, při kterém lze vysledovat pohyby myší. Záznam stisknutí kláves se přitom nikdy neprovádí. Rovněž jsou skryty informace, které by umožnily identifikaci uživatele.
Právním základem pro toto shromažďování a zpracování je váš souhlas (čl. 6 odst. 1 první věta písm. a GDPR).
Další informace naleznete v našem prohlášení o ochraně osobních údajů.
Skrýt podrobnosti                            

Zobrazit podrobnosti                            






Měření výkonu

Cookies pro měření výkonu se použijí za účelem zjištění dosahu reklamy a optimalizace naší reklamy. Naši partneři mohou slučovat informace o dosahu reklamy s dalšími údaji, které jste jim poskytli, nebo které naši partneři shromáždili v rámci Vašeho užívání služeb. Právním základem pro toto shromažďování a zpracování je Váš souhlas (čl. 6 odst. 1 první věta písm. a GDPR).
Další informace naleznete v našem prohlášení o ochraně osobních údajů.
Skrýt podrobnosti                            

Zobrazit podrobnosti                            






Personalizace

Cookies za účelem personalizace se používají, abychom Vám na našich webových stránkách i mimo ně mohli zobrazovat personalizované obsahy odpovídající Vašim zájmům. Naši partneři mohou slučovat informace odpovídající Vašim zájmům s dalšími údaji, které jste jim poskytli, nebo které naši partneři shromáždili v rámci Vašeho užívání služeb. Právním základem pro toto shromažďování a zpracování je Váš souhlas (čl. 6 odst. 1 první věta písm. a GDPR).
Další informace naleznete v našem prohlášení o ochraně osobních údajů.
Skrýt podrobnosti                            

Zobrazit podrobnosti                            







Uložit nastavení


Akceptovat všechny



