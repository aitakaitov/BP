URL: https://pespropodnikatele.cz/terms-and-conditions
DEPTH: 1

Právní elektronický systém | PES


























Domů (current)


Produkty


Použití


Novinky


O nás


Q&A


Kontakty










PŘIHLÁŠENÍ DO PES








Všeobecné obchodní podmínky používání služeb PES


1 Úvod

                    Účelem dokumentu Všeobecné obchodní podmínky používání Služeb PES (dále jen „VOP") je popis
                    vzájemných
                    práv a povinností mezi poskytovatelem Služeb PES a jejími uživateli (v dalším textu jen „Uživatel“
                    nebo
                    „Uživatelé“).
                

                    VOP jsou doplněny Provozním řádem služeb PES (dále jen „Provozní řád“).
2 Služby PES
Právní elektronický systém, zkráceně PES, jsou služby, které umožňují zpřístupnit povinnosti
                    vyplývající
                    z právních předpisů a současně umožní jejich přehlednou správu (dále jen „Služby PES“).
3 Plná identifikace poskytovatele Služeb PES
Název subjektu: Hospodářská komora ČR
                    Sídlo: Na Florenci 2116/15, 110 00, Praha 1
                    Identifikační číslo: 49279530
                    Spisová značka: A 8179 vedená u Městského soudu v Praze
                    (dále jen „Poskytovatel")
4 Plná identifikace provozovatele informačního systému PES
Název subjektu: NEWPS.CZ s.r.o.
                    Sídlo: Vyskočilova 1422/1a 140 00 Praha 4 - Michle
                    Identifikační číslo: 25625632
                    Spisová značka: C 55889 vedená u Městského soudu v Praze
                    (dále jen „Provozovatel“)
5 Plná identifikace uživatele Služeb PES
Uživatelem se rozumí fyzická nebo právnická osoba, která není spotřebitelem a která na základě jí
                    učiněné a zaplacené objednávky používá Služby PES skrze jí zřízený uživatelský účet. Uživatel je
                    vždy
                    povinen uvádět správné, úplné a pravdivé údaje.
                    (dále jen „Uživatel")
6 Objednávka
Předmětem objednávky je Služba PES a jednotlivé balíčky zákonů (detailní popis je uveden na adrese
                    www.pespropodnikatele.cz).
                    Službu PES je možné objednat na internetových stránkách www.pespropodnikatele.cz, a to
                    prostřednictvím
                    online objednávkového formuláře.
                

                    Podmínkou platnosti objednávky je vyplnění podstatných náležitostí, a to:
                
Identifikace Uživatele;
Specifikace objednávaných Služeb PES;
Výběr způsobu poskytnutí Služeb PES; a
Odsouhlasení VOP a Provozního řádu.


Akceptaci objednávky potvrdí Poskytovatel Uživateli e-mailem na jeho e-mailovou adresu, uvedenou
                    v Uživatelově registraci.
                
7 Zpřístupnění Služeb PES
Poskytovatel po uhrazení dohodnuté ceny zpřístupní Uživateli objednané Služby PES, a to zasláním
                    klíče/přístupových údajů spolu s odkazem pro aktivování přístup do uvedené emailové schránky
                    Uživatele.
Zpřístupnění Služeb PES se považuje za počátek využití digitálního obsahu ze strany Uživatele.
8 Používání Služeb PES
Obsah Služeb PES tvoří záznamy s jednotlivými povinnostmi vyplývající z určitého souboru zákonů a
                    jiných
                    právních předpisů. Soubor zákonů a jiných právních předpisů, ze kterého se záznamy povinností
                    Uživateli
                    zobrazují, je vymezen jednotlivými Balíčky. Balíček představuje množinu zákonů, ze kterých se
                    povinnosti
                    generují. Uživateli se v systému Služby PES zobrazují pouze povinnosti z právních předpisů, které
                    jsou
                    obsahem balíčku, jejž má Uživatel aktivovaný.
                

                    Uživatel má právo využívat Služby PES pouze pro své interní účely. Uživatel může přistupovat ke
                    Službám
                    PES z neomezeného počtu pracovních stanic v rámci organizace Uživatele.
                
Uživatel není oprávněn využívat Služby PES přímo či nepřímo pro poskytování obdobných služeb třetím
                    osobám, které by byly konkurencí na trhu pro Služby PES, ani Služby PES jakkoliv zpřístupňovat
                    neoprávněným uživatelům. Uživatel nemá právo jakkoliv modifikovat ani kopírovat software, na jehož
                    základě jsou Služby PES poskytovány. Dále Uživatel nesmí kopírovat chráněná označení Služeb PES mimo
                    potřeby běžného užívání Služeb PES, které si Uživatel objednal.
9 Ochrana know-how a důvěrných informací
V rámci Služeb PES získá Uživatel přístup ke know-how, představujícímu cenné důvěrné informace
                    Poskytovatele a jeho dodavatelů. Uživatel se zavazuje tyto důvěrné informace využívat pouze pro své
                    interní potřeby.
10 Cena, platební podmínky
Cenou se rozumí celková částka, kterou Uživatel zaplatí za získání práva k užívání Služeb PES dle jím
                    nastaveného typu účtu, zvoleného obsahu a časového rozmezí. Cena za jednotlivé produkty je uvedena
                    na
                    internetových stránkách Poskytovatele a je rovněž součástí objednávkového formuláře.
                    Poskytovatel je plátcem DPH, ceny uvedené u jednotlivých produktů jsou včetně DPH (21%).
                    Poskytovatel je
                    povinen spolu s objednávkou dodat Uživateli rovněž daňový doklad, a to v elektronické podobě.
                    Poskytovatel požaduje u všech objednávek platbu předem prostřednictvím e-shopu na webu
                    www.pespropodnikatele.cz.
11 Zákaznická podpora
Soubor služeb zákaznické podpory zahrnuje:
                    online podporu; a
                    e-mailovou podporu.
                    Využívání služeb zákaznické podpory je možné od okamžiku používání Služby PES. Podrobnosti o
                    podmínkách
                    poskytování zákaznické podpory jsou obsaženy v Provozním řádu.
12 Omezení záruk
Aplikace PES byla navržena a vytvořena jako nástroj, který by měl Uživateli pomoci se orientovat ve
                    složitém systému povinností, které vyplývají ze zákonů či na jejich základě v důsledku podnikatelské
                    či
                    jiné činnosti, a tyto povinnosti následně řádně a včas plnit. 
                
I přes úsilí a péči, kterou tvůrci do své práce vložili, nelze aplikaci PES považovat za
                    vyčerpávající a
                    definitivní přehled všech zákonných povinností, které na uživatele dopadají. Aplikace PES
                    nenahrazuje,
                    ani nemůže zcela nahradit práci specialistů: advokátů, účetních či daňových poradců, kteří mají
                    detailnější a hlubší znalost příslušné problematiky ve všech jejich souvislostech.
                
Složitost právního prostředí v České republice vyžaduje pro efektivní řešení všech zákonných
                    povinností
                    kvalifikované odborníky, kteří jsou schopni vyhovět všem potřebám občana na základě jeho předmětu
                    činnosti a preferencí. Aplikace PES tak slouží jako přehled základních povinností. Při řešení
                    specifických právních případů je proto doporučeno vyhledat další odbornou právní pomoc.
                
UŽIVATEL AKCEPTACÍ VOP POTVRZUJE, ŽE SI JE VĚDOM A SOUHLASÍ, ŽE SLUŽBY PES JSOU POMŮCKOU PRO JEHO
                    PODNIKATELSKOU ČINNOST A NEZNAMENAJÍ POSKYTOVÁNÍ PRÁVNÍCH NEBO ODBORNÝCH KONZULTAČNÍCH SLUŽEB.
                
WEBOVÉ STRÁNKY www.pespropodnikatele.cz A APLIKACE PES SE POSKYTUJÍ „JAK STOJÍ A LEŽÍ“, TJ. BEZ
                    JAKÉKOLIV ODPOVĚDNOSTI NEBO ZÁRUKY ZA TO, ŽE WEBOVÉ STRÁNKY, APLIKACE NEBO SLUŽBY PES SPLNÍ
                    OČEKÁVÁNÍ
                    UŽIVATELŮ NEBO BUDOU NEPŘERUŠENĚ K DISPOZICI NEBO ŽE BUDOU ZCELA BEZPEČNÉ NEBO ŽE NEBUDOU OBSAHOVAT
                    ŽÁDNÉ VADY S VÝJIMKOU TOHO, ŽE SLUŽBY PES BUDOU ODPOVÍDAT POPISU TĚCHTO SLUŽEB NA WEBOVÉ STRÁNCE
                    www.pespropodnikatele.cz A V APLIKACI PES.
                
13 Omezení odpovědnosti
Služba PES nenahrazuje platné a účinné znění právních předpisů uvedených ve Sbírce zákonů. Je proto
                    doporučeno kontrolovat znění konkrétní povinnosti se zněním platné a účinné úpravy v oficiální
                    sbírce
                    vedené Ministerstvem vnitra České republiky. Použití a práce s Informačním systémem PES a čerpání
                    Služby
                
PES podléhá pouze svobodné volbě uživatele a nezbavuje ho případné odpovědnosti za porušení jeho
                    povinností. Seznam povinností, který se uživateli zobrazuje, vyplývá z konkrétního nastavení, které
                    si
                    uživatel sám zvolil.

                    Obsahu publikovaných informací byla věnována přiměřená pozornost, nicméně mají pouze obecný
                    informativní
                    charakter. Poskytovatel ani Provozovatel tedy neodpovídají za správnost a úplnost těchto informací a
                    neodpovídají tak ani za škodu eventuálně vzniklou v důsledku použití těchto informací. Poskytovatel
                    ani
                    Provozovatel rovněž nemohou nést odpovědnost za nesprávné použití získaných informací.
                
UŽIVATEL AKCEPTACÍ VOP POTVRZUJE, ŽE SI JE VĚDOM A SOUHLASÍ, ŽE CELKOVÁ ODPOVĚDNOST POSKYTOVATELE A
                    PROVOZOVATELE VYPLÝVAJÍCÍ Z POTENCIÁLNÍ ODPOVĚDNOSTI POSKYTOVATELE A PROVOZOVATELE ZA ŠKODU ČI
                    JAKOUKOLI
                    JINOU ÚJMU V SOUVISLOSTI S UŽÍVÁNÍM NEBO NEMOŽNOSTÍ UŽÍVAT SLUŽBY PES NEPŘESÁHNE CENU, UHRAZENOU
                    UŽIVATELEM ZA SLUŽBY PES V BEZPROSTŘEDNĚ PŘEDCHÁZEJÍCÍM 12MĚSÍČNÍM OBDOBÍ PŘED VZNIKEM ŠKODY.
                    POSKYTOVATEL ANI PROVOZOVATEL NEODPOVÍDAJÍ ZA UŠLÝ ZISK.
14 Osobní údaje
Poskytovatel a provozovatel zpracovává osobní údaje v souladu s Nařízením EU č. 2016/679 (GDPR),
                    jakož i
                    se souvisejícími tuzemskými právními předpisy (společně dále jen „zákon o ochraně osobních údajů“).
                    Bližší podrobnosti o zpracování osobních údajů Poskytovatelem jsou uvedeny v Zásadách zpracování
                    osobních údajů, které jsou k dispozici na webu www.pespropodnikatele.cz.
15 Smluvní pokuta
V případě porušení ustanovení Odst. 8 nebo Odst. 9 má smluvní strana, která se porušení nedopustila,
                    právo požadovat od smluvní strany, která povinnosti obsažené v Odst. 8 nebo Odst. 9 porušila, úhradu
                    smluvní pokuty ve výši 250 000 Kč za každý zjištěný případ porušení a tato smluvní strana má
                    povinnost
                    požadovanou smluvní pokutu neprodleně uhradit. Tímto ustanovením není dotčen případný nárok na
                    náhradu
                    škody.
                
16 Ukončení Služeb PES, omezení Služeb PES
Právo Uživatele na přístup ke Službám PES může být ukončeno nebo omezeno z následujících důvodů:
                
a) Uživatel má právo kdykoliv požádat o zrušení svého uživatelského účtu přes kontaktní formulář
                    (přes
                    online zákaznickou podporu). Na základě žádosti Uživatele bude jeho uživatelský účet zrušen
                    v souladu
                    s Provozním řádem.
                
b) Poskytovatel anebo Provozovatel mají právo omezit, pozastavit nebo odložit aktivaci objednaných
                    Služeb PES v souladu s Provozním řádem.
                
c) Poskytovatel a Provozovatel mají právo zrušit uživatelský účet Uživatele, pokud Uživatel
                    podstatným
                    způsobem porušuje své závazky plynoucí z VOP anebo Provozního řádu a toto své porušení nenapraví ani
                    do
                    14 dnů ode dne, kdy obdrží písemné upozornění Poskytovatele nebo Provozovatele o svém porušení.
                
V případě zrušení uživatelského účtu nebo pozastavení Služeb PES v souladu s VOP a Provozním řádem
                    nemá
                    Uživatel nárok na vrácení uhrazené ceny za Služby PES nebo její části.
                
Uživatel dále bere na vědomí, že zrušením uživatelského účtu dojde rovněž ke smazání veškerých
                    uložených uživatelských dat. Poskytovatel a Provozovatel mají právo archivovat uživatelská data v
                    potřebném rozsahu po dobu nezbytně nutnou pro účely svých oprávněných zájmů anebo pro plnění svých
                    právních povinností.
                
17 Platnost VOP a jejich aktualizace

                    VOP nabývají platnosti a účinnosti dnem 1. 1. 2019.
                
Poskytovatel a Provozovatel si vyhrazují právo společně měnit VOP. Poskytovatel se zavazuje vždy
                    zveřejnit aktuální a patřičně označenou verzi VOP s uvedením data poslední aktualizace a seznamem
                    změn alespoň 30 dnů před datem účinnosti změny. Poskytovatel bude o změnách VOP Uživatele informovat
                    elektronicky alespoň 30 dnů před datem účinnosti každé změny.
                
Uživatel vyjadřuje souhlas s novým zněním VOP prvním použitím informačního systému PES, čímž se
                    rozumí
                    první přihlášení, po nabytí účinnosti změny.
18 Ostatní ujednání
Tyto VOP se řídí právním řádem České republiky. V případě, že se některá ustanovení stanou neplatnými
                    z
                    důvodu rozporu s právními předpisy nebo dobrými mravy, tato neplatnost nemá vliv na platnost
                    ostatních
                    ustanovení a jejich celkovou platnost a účinnost. Poskytovatel takové neplatné ustanovení nahradí
                    novým,
                    které bude sjednáno v duchu ostatních ustanovení VOP.
                
Veškeré spory z těchto VOP, nebo v souvislosti s nimi budou rozhodnuty s konečnou platností
                    rozhodnuty
                    Rozhodčím soudem při Hospodářské komoře České republiky a Agrární komoře České republiky. Spor bude
                    rozhodován podle řádu rozhodčího soudu jedním rozhodcem jmenovaným způsobem podle tohoto řádu.
                
19 Odstoupení spotřebitele
Pokud budoucí nastavení služeb PES umožní registraci fyzické osobě, která je spotřebitelem a nikoli
                    podnikatelem, bude mít spotřebitel právo odstoupit od smlouvy ve lhůtě 14 dnů ode dne uzavření
                    smlouvy dle § 1829 občanského zákoníku, ledaže Poskytovatel poskytnul spotřebiteli služby s jeho
                    předchozím výslovným souhlasem před uplynutím lhůty pro odstoupení od smlouvy a Poskytovatel před
                    uzavřením smlouvy sdělil spotřebiteli, že v takovém případě nemá právo na odstoupení od smlouvy dle
                    § 1837 písm. a) občanského zákoníku.
                
20 Reklamační řád pro spotřebitele

                    Pokud budoucí nastavení služeb PES umožní registraci fyzické osobě, která je spotřebitelem a nikoli
                    podnikatelem, bude mít spotřebitel právo reklamovat poskytnuté služby dle § 1914 a násl. občanského
                    zákoníku a to prostřednictvím:
                

                    a. webové aplikace, která je dostupná na https://podpora.pespropodnikatele.cz, nebo
                

                    b. elektronickou poštou na podpora@pespropodnikatele.cz


                    Reklamace bude vyřízena nejpozději do třiceti kalendářních dnů a spotřebitel bude o jejím průběhu
                    informován prostřednictvím webové aplikace https://podpora.pespropodnikatele.cz.
                


Zpět

























copyright Hospodářská komora ČR a NEWPS.CZ


Společnost

Domů


Produkty


Použití


Novinky


O nás


Q&A


Kontakty



Produkty

Balíček PES Základ


Balíček PES Plus



Kontakty

Správce systému


Provozovatel systému


Kontaktní osoba - média


Seznam prodejních partnerů


Obchodní podmínky


Zásady zpracování osobních údajů


Provozní řád


Jaké zpracováváme povinnosti?












