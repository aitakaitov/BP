URL: http://www.neologic.cz/
DEPTH: 1










Lukáš Hladeček, webdesigner, grafik a dobrý člověk















Toggle navigation




Lukáš Hladeček
webdesignér a grafik




Úvod
S čím mohu pomoci
Co se mi povedlo
S kým rád dělám
Kontakty










    Udělám i z vašeho
webu dříče!
Postačí mi 1400 Kč + DPH na hodinu a vaše aktivní spolupráce na projektu. Otevřenost šetří čas. :)
Lukáš Hladečeknájemný webdesignér, grafik a dobrý člověk





120+
    projektů
    pro českou i zahraniční klientelu.


170+měsíců
    si hraju s webdesignem, logy a grafikou.


70 %doporučeníjsem získal od zákazníků.
    Bez nátlaku. Většinou.




S čím mohu pomoci:

 Webdesign
Když váš web vypadá jako exkurse do minulosti, těžko přesvědčíte zákazníky, že jste moderní firma. Kšefty se uzavírají dnes.



	Loga a CI
Vy si pamatujete nevýrazné lidi? Ukažme zákazníkům naplno vaši vášeň pro to, co děláte. Nadšení je nakažlivé. Tak to pojďme rozsvítit.



    Tištěná reklama
Pokud si během vteřiny nezíská váš leták nebo inzerát pozornost, byla veškerá námaha na něm zbytečná. A já nerad dělám zbytečnou práci.



    Konzultace
Kdosi prohlásil, že jen hlupák nezná pochyby. Konzultace vás buď utvrdí, nebo správně nasměruje a ušetří čas i peníze. Vždy vyděláte.




Co se mi povedlo:

Spoluvytvářel jsem a průběžně vylepšuji 
    krajský školský portál.
    


Podílel jsem se na tvorbě webu celosvětové astronomické konference v Praze pro 2500 účastníků.
    


Spravuji aplikaci pro administraci členské základny Československé biologické společnosti.
    


Vylil jsem si do klávesnice sklenici medu. Ale to vás asi nezajímá.
    




... a nějaké pochvaly:




Při zadání a tvorbě webových stránek jsem byla za značku "BOGNER" velmi spokojena
s vynikající profesionalitou a perfektní komunikací pana Hladečka.
    
Kateřina Kopecká marketing manager, Bogner Česká republika





Kreativní, profesionální a přitom lidsky přátelský. Je  skutečným mistrem detailu, který právě při webdesignu rozhoduje o jeho úspěchu.
Asoc. Prof. Ctirad Hofr, Ph. D.vedoucí výzkumné laboratoře LifeB Masarykovy univerzity





S Lukášem naše marketingové oddělení spolupracovalo na reklamních kampaních, webových stránkách a tiskovinách. Oceňuji především jeho vstřícnost a kreativitu.
    
Igor Stolle
    vedoucí marketingového oddělení Sellier Bellot



Další zákazníci (Krajský úřad Karlovy Vary, Raychem, Krajské vzdělávací centrum, Blue partners atd.) nemají tak pěkně kulatá loga. Proto je zde pouze zmíním. Ale na schůzce vám jejich reference rád ukážu. :)





S kým rád dělám:


Radim Hasalík
online marketér
 : www.parminut.cz
Dostane vás   do digitálního éteru. Levně.



Petr Kulda
fotograf
 :  www.petrkulda.com
Důsledný v přípravě, nápaditý v terénu. 



Verča Dvořáková
kodérka
 :  www.webkoderka.cz
Nakóduje web, upraví šablonu. Rychle a pečlivě.


Martin Balcar
3D grafik
 :  www.creoshop.eu
Vytváří neuvěřitelně uvěřitelné 3D vizualizace.




Kdy nám to nebude klapat:


Pokud ode mne očekáváte po 4 řádkovém emailu web. Potřebuji  dobře poznat vaše podnikání. Nejsem telepat.
Pokud jste lepší webdesignér než já. Pak hledáte asi někoho, kdo vás doučí Photoshop. Nejsem váš podřízený.
Pokud máte nereálná očekávání. Tvorba fungujícího webu chce svůj čas. Tím nemyslím týden. Nejsem Gandalf.




Pokud se liší naše představy o ceně mé práce. Dobrý web za 5000 Kč je sponzorský dar. Nejsem Slevomat.
Pokud chcete slepě kopírovat konkurenci. Jen mrtvé ryby plavou s proudem. Nejsem Xerox. 
Pokud nemáte alespoň trochu konkurenceschopný produkt. Víno z vody nedělám. Nejsem ... však vy víte.  :)







Co jsem to za člověka?
Je mi 18  už dlouhých 22 let. Jsem životní klikař. Mám štěstí na úžasnou ženu a syna Matěje. Ale  museli byste je znát, abyste věděli, že to není fráze. Dělám práci, která těší mě a snad i mé zákazníky. Mám rád jednoduchost, přehlednost, přímočarost, minimalismus.
Hodně poslouchám muziku. Pomáhá mi naladit se na projekt. Ať je to Janis Joplin, Mike Oldfield, Nightwish nebo David Bowie. Kdysi jsem trochu muziku skládal, ale to byla PCčka ještě v batolecím věku. Někdy koketuju s poezií a prózou. Dokonce mi kdysi kdesi cosi otiskli.
Jsem soutěživý a rád hraju a ještě raději vyhrávám. Mamka mi říkávala: "Nauč se prohrávat". To mi nepřišlo jako praktická dovednost. A tak máme doma skříň solidních deskových her a učím se vyhrávat. Je to přecijen o něco těžší. ;)
Život byl ke mě doposud více než štědrý. Takže jsou má přání celkem skromná. Tím příštím budou bicí, na které se naučím.
A jestli jsem dobrý člověk? Těžko říct, ale mám takovou ambici. :)





Plácneme si?
Kdo si se mnou neplácne, tomu ruka upadne. Hned. ;)

© MMXIV, Webdesign a modeling  já, fotky Petr Kulda




