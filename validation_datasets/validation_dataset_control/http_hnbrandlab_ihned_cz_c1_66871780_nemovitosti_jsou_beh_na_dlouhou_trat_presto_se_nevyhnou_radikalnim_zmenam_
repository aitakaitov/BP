URL: http://hnbrandlab.ihned.cz/c1-66871780-nemovitosti-jsou-beh-na-dlouhou-trat-presto-se-nevyhnou-radikalnim-zmenam/
DEPTH: 1


Nemovitosti jsou běh na dlouhou trať, přesto se nevyhnou radikálním změnám | Hospodářské noviny (iHNed.cz)














































































reklama



 | Předplatné HN+ je zcela bez reklam.

reklama
      



           
 | Předplatné HN+ je zcela bez reklam.






DnešníAktuální vydání HN


Předplaťte si HN
Přihlaste se




Menu
Hledat

HN Brand Lab
Magazíny
Tematické přílohy
Zprávy z firem
Urban Leaders Club
Top realitní fondy









Brand Lab.
Co je HN Brand Lab?

Obsah, který chcete číst. HN Brand Lab je součástí webu Hospodářských novin a přináší Vám partnerský obsah v prémiové kvalitě. HN Brand Lab je místo, kde se potkává kvalitní žurnalistika a potřeby firem komunikovat svá témata čtenářům. HN Brand Lab je místo, kde naleznete veškerý obsah tematických magazínů Hospodářských novin na jednom místě.



												Komentář
									
Nemovitosti jsou běh na dlouhou trať, přesto se nevyhnou radikálním změnám






Karel Fronk, předseda České rady pro šetrné budovy
autor: Lukáš Oujeský





Karel Fronk


						20. 1. 2021 15:44



reality
životní prostředí
bydlení
zdraví



		Rok 2020 se bezpochyby zapíše do dějin jako přelomový pro celou řadu oblastí lidského konání, a to nejen v důsledku propuknutí pandemie. Byl to rok, který odstartoval změny, jejichž důsledky budeme sledovat ještě v průběhu několika následujících let. Byl to rok, který postavil na přední místo otázku zdraví a také rok, ve kterém proběhly zásadní události z pohledu udržitelnosti, respektive boje proti klimatické změně.
	


Zaprvé, co je zdravé je i udržitelné a tedy odolné. Tento fakt se, nejen v nemovitostech, projevil nejsilněji. Po propuknutí pandemie jsme si začali všichni uvědomovat vliv našeho pracovního prostředí na zdraví. V kancelářích, jejichž majitelé již dříve dbali na principy zdravého vnitřního prostředí, se mnohem snáze dodržovala hygienická opatření. Vybavení moderními technologiemi pro vzdálenou spolupráci umožnilo snadný přechod na práci z domova a podobně.
Masivní využívání home office nám ukázalo, v jakém stavu jsou z pohledu zdravého vnitřního prostředí naše domovy, ve kterých jsme najednou byli nuceni trávit většinu dne – jaká je jejich ergonomie, jak nás dokáže ovlivnit výměna vzduchu v průběhu dne apod. Pokud si mohu dovolit předvídat, tak v následujících letech výrazně poroste poptávka po opravdu promyšlených rezidenčních projektech, dočkáme se také nápravy nešvarů v centrech měst, která v posledních dekádách patřila především turistům. Návrhy interiérů budou více počítat s pracovními místy a prudký rozvoj digitalizace protká naše domovy technologiemi, které budou sledovat kvalitu vnitřního prostředí, efektivně hospodařit s energiemi apod. Naše bydlení doplní kurýrní boxy a rozvoj také zaznamenají zdravé materiály s antibakteriálními povrchy atd.
Vedle pandemie stálo v uplynulém roce za to sledovat i evropské dění v oblasti snižování emisí a vývoj na finančních trzích. Vedle zpřísnění emisních cílů, ke kterému se přidala i Česká republika, a které ovlivní i sektor budov jsme byli svědky zcela zřejmého úspěchu „zeleného financování“ a růstu těch projektů, které mají udržitelnost ve svých prioritních cílech. Stačí krátký pohled na úspěšné tuzemské emise zelených dluhopisů např. emise skupin CPI nebo CTP – členů České rady pro šetrné budovy, nebo zelené burzovní indexy. Ve zkratce, kdo neplánuje udržitelně, ten si připlatí a naopak.
Všiml jsem si ještě dvou fenoménů, které rok 2020 přinesl. Rapidní proměnu školství a úspěch průmyslových nemovitostí. Jsem rád, že projekt Rady Zdravá škola, který již několik let provozujeme, ukázal, že principy udržitelnosti, jež ve školství propaguje, jsou správné. V řadě médií jsme během pandemie mohli vidět modely proudění vzduchu ve třídách a jejich vliv na zdraví a rodiče se mohli na vlastní kůži přesvědčit, co to znamená koncentrace dětí při výuce a jaký vliv na ni má správné prostředí. Věřím, že řada škol vynucenou pauzu využila k vylepšení svého prostředí nejen s ohledem na digitální technologie, ale zvolila komplexnější proměnu a pokud ne, tak se pro tento posun rozhodnou v následujících letech. Rada jim v tom bude nápomocna.
Druhý fenomén souvisí s úspěchem průmyslového developmentu, který se ukázal jako funkční a zásadní součást struktury tuzemské ekonomiky. Provozovatelé logistických a průmyslových parků okamžitě reagovali na přechod maloobchodu a služeb do online prostředí, přechodné uzavírky a zpomalování dodavatelského řetězce. Průmyslový development projde bezpochyby v následujících letech také svým vývojem v oblasti udržitelnosti. Brzy se dočkáme větší kombinace funkcí areálů nebo častějšího využívání obnovitelných zdrojů pro jejich provoz. 

Text nevyjadřuje názor redakce

Sdílet článek
TWEET






reklama



 | Předplatné HN+ je zcela bez reklam.





Copyright © 1996-2021 Economia, a.s., 
Hospodářské noviny iHNed.cz ISSN 1213-7693


Kontakty / Tiráž
inzerce@ihned.cz
hn@economia.cz
			Infolinka 217 777 888


Informace o inzerci
Kariéra
Newslettery
Všeobecné podmínky


Prohlášení o cookies
Ochrana osobních údajů
Audiovizuální mediální služby
E-shop
















