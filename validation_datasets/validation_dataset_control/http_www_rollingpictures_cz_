URL: http://www.rollingpictures.cz/
DEPTH: 1





Domů






































































Domů






Projekty




           Hurvínek a Kouzelné Muzeum




Kontakty









CZ


O nás


Rolling Pictures
 
„Creativity and Imagination“
 
Reklamní agentura
 
Na trhu působíme úspěšně již od roku 1994. Celá 90. léta jsme se orientovali výhradně na reklamní produkci a výrobu reklamních spotů. Od začátku bylo naším cílem nabídnout kvalitní služby v oblasti reklamy a v produkčním odvětví. Důraz jsme vždy kladli na profesionální přístup a budování stabilního a tvůrčího týmu.  Tento přístup nám umožnil spolupráci s nejvýznamnějšími tuzemskými reklamními společnostmi jako Young & Rubicam, Mark BBDO, Leo Burnett, atd. Naše portfolio zahrnuje také spolupráci s klienty jako například Volkswagen, Pilsner Urquell nebo Douwe Egberts.
 
Produkční společnost
 
Od roku 2002 jsme se začali podílet na produkci celovečerních českých filmů. Zmínit můžeme např. Snowboarďáky, Pánskou jízdu a Početí mého mladšího bratra. Produkční činnost se stala naší hlavní prioritou a z reklamní agentury jsme se postupně přeorientovali na produkci hraných a později animovaných filmů a seriálů, se zaměřením na rodinou zábavu.
 
V roce 2008 jsme začali spolupracovat s Divadlem Spejbla a Hurvínka a v roce 2010 jsme uvedli do kin první stereoskopický film vyrobený v České Republice – Hurvínek na scéně. Tento projekt určený především pro dětské publikum, přijali diváci velmi pozitivně a do kin se na něj přišlo podívat více jak 30 tisíc lidí.
 
Ve spolupráci s Divadlem Spejbla a Hurvínka jsme se rozhodli i nadále pokračovat a začali jsme pracovat na zcela jedinečném projektu s mezinárodním přesahem, který doposud Česká kinematografie nepamatuje. Jedná se o animovaný celovečerní film ve 3D – Hurvínek a kouzelné muzeum. Film vzniká již 8 let a svou vysokou kvalitou je doslova průkopníkem české animace. V kinech bude představen v roce 2017.
 
Od roku 2012 jsme také členem Asociace animovaného filmu (ASAF), ve spolupráci s níž se chceme aktivně podílet na rozvoji české animace a zvýšit o ní povědomí v zahraničí.
 
 



EN



Kontakt


Rolling Pictures spol. s r.o.
Vladislavova 51/13
Praha 1
110 00
 


Tel: +420 281 914 984


E - mail: office@rollingpictures.cz











Copyright © 2016













