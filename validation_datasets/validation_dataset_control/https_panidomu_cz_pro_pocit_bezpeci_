URL: https://panidomu.cz/pro-pocit-bezpeci/
DEPTH: 1





Zabezpečený domov pro lepší pocit – Panidomu.cz










































Našehvězdy.cz
EpochaPlus.cz
EnigmaPlus.cz
21Stoleti.cz
EpochaNaCestách.cz
EpochálníSvět.cz
iLuxus.cz
RezidenceOnline.cz
SkutečnéPříběhy.cz
 









 
Panidomu.cz


 



Úvod
Útulné bydlení
Naše kuchyně
Šikovné tipy
Volný čas
Zahrada
Zdravý styl
 











Zabezpečený domov pro lepší pocit




Dana Pešková





24. 2. 2021



Šikovné tipy 



Komentáře














 

Nejen v rodinném domě, ale také v paneláku je třeba si své bydlení pořádně zabezpečit. A to nejen proti lapkům, ale i proti vlastní roztržitosti. 
Jak máte zabezpečený svůj byt nebo dům? Možná máte bezpečností zámek, třeba i dva. Někdo si nechá namontovat alarm (neboli „poplachový systém“). Na trhu jsou však mnohem důmyslnější a chytřejší pomocníci.
1. Chytrý zámek
Spojuje v sobě výhody mechanického i elektronického řešení. S trochou nadsázky za vás bude myslet v řadě každodenních situacích, kdy rádi zapomínáte. Automaticky zamkne pokaždé, když zavřete dveře. Už se tedy nemusíte vracet domů kvůli nejistotě, zda máte opravdu zamčeno. Dveře si pak otevřete za pomoci věcí denní potřeby, jako je třeba mobil. Nebo budete moci využít čtečku otisků prstů, případně si otevřete dálkovým ovladačem z kroužku na klíčích od vozidla, kterým jste právě přijeli. Chytrý zámek je možné nainstalovat na většinu běžných dveří bez nutnosti vrtání a řezání. Pokud však chcete nejvyšší úroveň ochrany, zvolte montáž na dveře bezpečnostní.

Řešení bezpečnosti s chytrým zámek je možné pořídit v jednotkách tisíců Kč, což zcela jistě stojí za zamyšlení.
2. Pasti na zloděje
Lapkové se nerozpakují vloupat se do bytu kdykoliv a kdekoliv. Abychom jim jejich počínání ztížili (protože o úplném zabránění nemůže být podle profesionálů řeč), můžeme uvnitř svého bytu zcela legálně využít špionážní techniku. Ta je může zpomalit, zastrašit, ale navíc usnadní i jejich identifikaci a odhalení. Co si můžeme koupit?
* Minikamery – když jsou ukryté v bytě, ukážou, co bylo odcizeno, a to je první krok k navrácení majetku, případně jejich záznam může sloužit jako důkaz při odškodnění pojišťovnou.
Kamera ukrytá v knize se v knihovně dokonale ztratí, přitom dokáže nahrávat i ve tmě.
* Elektromagnetická čidla a detektory pohybu – spustí alarm v případě, že se po bytě bude někdo pohybovat. Zvukový signál nemusí být přímo v bytě, ale můžete ho přijímat pomocí chytrého telefonu.
Elektromagnetická čidla a detektory pohybu se pohybují v cenách od 350 Kč 
* Fotopasti – rozšířenější jsou v rodinných domech, ale pořídit si je můžete, i když bydlíte v bytě. Jedná se o venkovní kameru (kterou můžete umístit na chodbě před vchodovými dveřmi). Protože se aktivují pohybem, začíná záznam obrazu a zvuku teprve v okamžiku, kdy systém zaznamená aktivitu v monitorovaném prostoru. Díky tomu jsou nesmírně úsporné na napájení a umožňují dlouhou, až několika týdenní práci na jeden cyklus nabití. S pomocí GSM sítě poskytují SMS zprávy o zaznamenání vetřelce na monitorovaném území.
Za fotopasti zaplatíte od 5000 Kč.
Například sledovací otočná skrytá kamera s Wi-Fi připojením stojí okolo 3000 Kč. Je ukryta v nenápadném pouzdře, které nevzbudí žádné podezření. Zařízení můžete uložit na libovolné místo ve své domácnosti.
3. Inteligentní systém
Chytrá domácnost už dokáže spoustu věcí. Mnohé z úkolů již zvládne i bez přítomnosti svých obyvatel, po jejich odchodu z bytu. Pomocí tabletu, chytrého telefonu nebo počítače můžete systém ovládat na dálku. To se dá velmi dobře využít, když jste na dovolené. Můžete na dálku pustit televizi, rozsvítit světlo, stáhnout a zase vytáhnout žaluzii, takže to vypadá, že jste doma, což zloděje odradí. Odborně se to nazývá „simulace přítomnosti“. A když po telefonu obdržíte poplašné hlášení – jednoduše se pomocí skrytých kamer podíváte, jestli se jedná o planý poplach a v bytě je všechno v pořádku, nebo zda je nutný zásah policie.
Kompletní inteligentní systém obsahuje spoustu možností, které je samozřejmě nutné konzultovat s odborníkem. Jeho cena začíná na 15 000 Kč.
4. Detektor plynu a vody
Vytopení bytu je docela hodně rozšířené. Nezpůsobí ho pouze špatné potrubí (ať již poškozené z důvodu stáří nebo působením mrazu), ale také neopatrnost, třeba při praní prádla nebo mytí nádobí v myčce. Každá minuta, kterou voda protéká pryč, je drahocenná a neprodlené uzavření hlavního přívodu může zabránit obrovským škodám. Ty finanční mohou sahat až k řádům tisíců korun. Ještě vážnější nebezpečí hrozí při úniku plynu nebo vzniku většího množství oxidu uhelnatého. Proto se vyplatí pořídit si speciální systém s detektory. Ten záplavový rozpozná únik vody na podlahu a varuje dříve, než dojde k ohrožení majetku. Detektor úniku plynu a oxidu uhelnatého a kouřový detektor zase nepřetržitě monitorují vzduch v místnosti a jsou připraveny spustit poplach v případě úniku nebezpečných látek. Díky propojení alarmu s chytrou mobilní i webovou aplikací máte během několika vteřin přesné informace o situaci v domácnosti. Můžete tak okamžitě reagovat a dalšímu nebezpečí zabránit.
Alarm s detektory (záplavovým, úniku plynu a oxidu uhelnatého a kouřovým) se pohybuje v cenách od 10 000 Kč (samotný detektor od 500 do 2000 Kč, ústředna od 3500 Kč plus napájení).
Pozor na kamerové systémy
Pokud se vlastník bytového domu (případně majitel bytu) rozhodne pro provoz kamerového systému (aby si ochránil svá práva), musí pro to mít tzv. kvalifikovaný důvod. Při ochraně majetku můžeme kamerový záznam podle zákona použít „k osobní potřebě“ (tedy pro záběry ve svém bytě s vědomím rodiny), v dalších případech případně pouze „ke shromáždění údajů pro jejich eventuální předání zákonem k tomu určeným orgánům k dalším úkonům“. To neznamená nic jiného, než že při vykradení nemůžeme zveřejnit fotografii zloděje, kterého kamera zachytila „v přímém přenosu“. Můžeme pouze záznam předat na vyžádání a ideálně proti zápisu policii, která bude krádež vyšetřovat.
Čím vyšší je zabezpečení bydlení, tím nižší hradíme pojistné. Není to sice 100% podmínkou, ale většina pojišťoven tento fakt respektuje a také náležitě ocení.
Pyramida bezpečnosti 
Pro lepší orientaci v problematice bezpečnosti majetku existuje pro mechanické prvky (nejčastěji jde o dveřní zámky) takzvaná Pyramida bezpečnosti. Ta uvádí odolnost výrobků např. proti odvrtání, vytržení, hrubému násilí, atd. Je složena ze čtyř stupňů (odlišných i barevně). Čtvrtý stupeň (červená barva) je nejvyšší. Pokud je pořizovaný výrobek označen touto barvou (stupněm), máte jistotu, že kupujete skutečně kvalitní zboží. Takový výrobek má vysokou ochranu a je odolný proti odvrtání, ale vůbec jakémukoli hrubému násilí. Číslo 3 (modrá barva) je standardem a vystačí pro jakoukoli běžnou domácnost bez výjimečně hodnotných předmětů. Výrobky dvou nejnižších stupňů si raději vůbec nekupujte (radí specializovaní odborníci a je na místě jim věřit). Hodnocení a certifikaci výrobků zajišťuje nezávislá akreditovaná zkušební laboratoř a certifikační orgán.
Připravila: Dana Pešková, Konzultace: Michal Randa. Zdroj: tzb-info.cz, Jablotron, Foto: PX FUEL, secutek.cz, tegus.cz

		Štítky: bezpečnost 


 SOUVISEJÍCÍ ČLÁNKY






4. 3. 2020

Zateplení šikmé střechy







10. 12. 2020

6 důvodů zbytečných hádek







7. 2. 2020

Vyplétaná mandala







27. 8. 2020

Paliativní péče: Jde hlavně o úlevu







17. 12. 2019

Nejen kolotoč umí sežrat červotoč







10. 9. 2020

Posaďte se do hrušky

 
Komentáře












Přečtěte si






Zdravý styl
22. 2. 2021
Domácí kúry proti stopám únavy







Šikovné tipy
19. 2. 2021
Pro zobání i na parádu







Zahrada
19. 2. 2021
Chystejte semínka







Naše kuchyně
19. 2. 2021
Kachna na jablkách







Šikovné tipy
18. 2. 2021
Růžičky s vůní pomeranče



 






 






 






 






 








Vyhledávání








Instagram


Nejnovější





Zdravý styl 


		01	

4x sebeobrana proti záchvatu paniky

				Je to jeden z nejnepříjemnějších…			






Naše kuchyně Šikovné tipy 


		02	

Po čem sáhnout, když při pečení chybí…

				Komu by se to někdy nestalo: Pečete…			






Volný čas 


		03	

Pohádkové město

				Český Krumlov si takový název…			






Naše kuchyně 


		04	

Víte, co nepatří do myčky a proč?

				Myčka je skvělá pomocnice Kdo ji…			






Zahrada 


		05	

Do skleníků v botanických zahradách

				Nevíte, kam byste v zimě zašli na…			



 





Doporučujeme







Recept na jelení guláš



		18. 2. 2021		






Omlazení a ochrana kožní bariéry? Oboje zařídí nová česká superingredience



		18. 2. 2021		






Posaďte se, prosím! Jak na sedačky?



		17. 2. 2021		






10 rad, jak nepřijít o peníze on-line



		17. 2. 2021		






Chytrá svítidla přicházejí



		17. 2. 2021		






Pivní guláš



		16. 2. 2021		






Zasněžená romantika v bílém



		16. 2. 2021		






Italská polévka minestrone



		16. 2. 2021		






Bohostyl: 7 kroků k harmonickému interiéru



		15. 2. 2021		






Hana Zagorová: Útulnost domova dělají detaily



		15. 2. 2021		






Pečovatelská služba není ostuda



		15. 2. 2021		






Na úklid nepotřebujete chemikálie: Stačí vám kuchyňské přísady!



		12. 2. 2021		
























Nenechte si ujít další zajímavé články








nasehvezdy.cz
Válka seriálových mladých...

                              Takřka přes noc se stal Marek Lambora (25)...						









epochaplus.cz
Zpátky na parket! 6...

                              Plesová sezóna vrcholí, taneční sály ale letos zejí...						









21stoleti.cz
Otestován na Covid snadno a...

                              Dne 24.2.2021 Ministerstvo zdravotnictví ČR...						









epochaplus.cz
Dudlík, šnorchl i sprcha v...

                              Je to rozhodně nepřehlédnutelný orgán, který v...						









enigmaplus.cz
Neuvěřitelný příběh...

                              Malé děti občas přicházejí se zvláštními...						









epochalnisvet.cz
10 nejhorších důlních...

                              Uhlí se řadí mezi důležité energetické suroviny, a to...						









epochanacestach.cz
Vodní zámek Červená Lhota:...

                              Vodní zámek Červená...						









epochanacestach.cz
Ptačí park ve východních...

                              Josefovské louky, ptačí...						









nasehvezdy.cz
Drsná válka s kolegyní?...

                              Své místo musela přenechat jiné! V květnu...						



















Váš časopis

Nezapomeňte!Nejnovější číslo je právě v prodeji










Zjistit víc





Facebook 


Oblíbené články odjinud










Naše hvězdy
25. 2. 2021
Drsná válka s kolegyní? Přetahují se o roli i o chlapa!
Své místo musela přenechat jiné! V květnu...











Naše hvězdy
25. 2. 2021
Válka seriálových mladých krasavců!
Takřka přes noc se stal Marek Lambora (25)...











Naše hvězdy
25. 2. 2021
Začínají se navzájem odcizovat?
Když byl herec Martin Preiss (48) před pár...



 





				Copyright © RF-Hobby s.r.o 

Reklama
O nás
Zásady ochrany osobních údajů
 






0
shares












Úvod
Útulné bydlení
Naše kuchyně
Šikovné tipy
Volný čas
Zahrada
Zdravý styl
 








