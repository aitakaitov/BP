URL: https://pravo.soom.cz/index.php?name=show&id=581&title=Jak-postihnout-podvrzene-udaje-na-NDA
DEPTH: 1















Právní poradna - Jak postihnout podvržené údaje na NDA

















Dotazy | Hledat | Položit dotaz | Pravidla | O projektu | IT zákonyJak postihnout podvržené údaje na NDA
Marek Sebera |  | 217.30.64.*28.11.2011 20:35Dobrý den,
běžně uzavírám na dálku (přes internet) smlouvy NDA, neboli prohlášení o mlčenlivosti. Nemám možnost si totožnost druhé strany věrohodně ověřit. Profily na sociálních sítích, emailové adresy, profily na linkedin nebo jiných bussiness zdrojích mohou být všechny podvržené. Stejně tak "kopie občanského průkazu" může být jenom obrazový podvrh.
Tedy předpokládám že se mnou druhá strana jedná v dobrém duchu, a po podepsání NDA komunikujeme o věcech neveřejného charakteru, které jsou cenné pro business.
Pokud však druhá strana NDA poruší, tedy zveřejní nebo jinak vypustí důvěrné informace k nežádoucím příjemcům, pak přijde na řadu vymáhání pokuty v NDA zakomponované. Jak však mohu vymáhat smluvní pokutu po osobě, která právně neexistuje, a je jen vrituální identitou ? Tedy reálný člověk se kterým komunikuji celou dobu předstírá jinou identitu.
Díky
SeberaJUDr. Jiří Konečný15.12.2011 13:22Dobrý den,
pro ověření totožnosti se v podobných případech, pokud se vyloženě nelze sejít osobně, někdy využívá zaslání zásilky (např. smlouvy k podpisu) do vlastních rukou protistrany, což u protistrany vyžaduje předložení originálu občanky na poště. Výrazně lepší variantou je samozřejmě vyžadovat úřední ověření podpisu na smlouvě, kdy identitu ověřuje notář/úřad/advokát – ani pak to není stoprocentní.
Smluvní pokutu samozřejmě můžete vymáhat jen tehdy, pokud osoba, která je ve smlouvě označena, skutečně existuje a smlouvu skutečně podepsala.
Zdraví,
JK










      © 2003-2021 SOOM.cz | 
      pravo@soom.cz | IRC #soom | RSS Feeds v2.0






