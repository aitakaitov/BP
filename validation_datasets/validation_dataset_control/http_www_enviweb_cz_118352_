URL: http://www.enviweb.cz/118352/
DEPTH: 1





Nový atlas českých lišejníků může pomoci k efektivnější ochraně přírody - EnviWeb.cz















































































zpravodajství životního prostředí již od roku 1999





















...





Hlavní témata
Složky životního prostředí
























































Nový atlas českých lišejníků může pomoci k efektivnější ochraně přírody
20.02.2021
Příroda






 sdílet článek na facebooku
 sdílet na twitteru
 sdílet na google+
 sdílet na LinkedIn




Nový on-line atlas lišejníků (Dalib.cz) lze považovat za největší a nejucelenější dílo pojednávající o českých lišejnících. Vytvořili ho vědci Botanického ústavu AV ČR ve spolupráci s několika externími kolegy a soustředili zde údaje o všech přibližně 1700 druzích známých z ČR. Atlas vypovídá nejen o rozmanitosti lišejníků, ale také o jejich ekologii, rozšíření a hojnosti. Taková data jsou velmi cenná pro ochranu naší přírody. Vypovídají totiž o změnách naší krajiny, a to především o změnách způsobených lidskými činnostmi. Mnohé lišejníky totiž celkem citlivě reagují na způsob využívání krajiny, intenzivní lesnické hospodaření, eutrofizaci (tj. nadbytek živin) nebo globální klimatickou změnu.
,,Informace o české lichenoflóře byly doposud velmi špatně dostupné, roztroušené ve stovkách různých prací, a neexistovala publikace, která by souhrnně podávala informace o všech našich druzích. Základním zdrojem údajů pro nový atlas je nálezová databáze Dalibor, kterou jsme veřejnosti představili minulý rok. Databáze i atlas jsou průběžně doplňovány a aktualizovány, tudíž by neměly nikdy zestárnout. Záznamy o výskytu jednotlivých druhů společně s fotografiemi a informacemi o jejich ekologii i četnosti nyní volně poskytujeme všem - vědcům, pedagogům i široké veřejnosti. V tuto chvíli na atlasu stále intenzivně pracujeme a velké množství informací bude ještě doplněno. Přesto ho lze již nyní považovat za velmi užitečnou pomůcku a obsáhlý datový zdroj," říká jeden z autorů, Jiří Malíček z Taxonomického oddělení Botanického ústavu AV ČR.     
 
Stěžejní součástí atlasu jsou karty druhů pro přibližně 1700 lišejníků známých z ČR. Každá karta druhu obsahuje dynamicky generovanou mapu rozšíření, distribuční sloupcový graf nadmořských výšek, dva koláčové grafy preferovaných substrátů, taxonomické zařazení druhu, synonyma, kategorie Červeného seznamu a české jméno. V mapě rozšíření je dostupná funkce zobrazení údajů dle data jejich nálezu (pomocí posuvné hranice), čímž je možné např. demonstrovat úbytek některých lišejníků v průběhu času. Postupně jsou do atlasu doplňovány fotografie a komentáře, které obsahují velmi stručnou charakteristiku druhu a poměrně podrobný popis ekologie a rozšíření.
Mimo vlastní karty druhů atlas obsahuje i další užitečné informace. Veřejnost jistě uvítá např. fotogalerii lišejníků, ochránci přírody mapy s největší druhovou diverzitou a specialisté (lichenologové) zase databázi lišejníkových metabolitů, které byly zjištěny v dosud analyzovaných vzorcích z našeho území.
,,Lišejníky jsou jedinečné symbiotické organismy, které vznikají soužitím houby s fotosyntetickým partnerem (řasou či sinicí). Můžeme je nalézt v různých extrémních typech prostředí od povrchu holých skal, přes polární oblasti až po pouště. Z hlediska významu pro člověka jsou pozoruhodné např. svojí citlivostí na znečištěné ovzduší nebo změnou společenstev v závislosti na způsobu hospodaření v krajině. Jejich rozšíření a početnosti nám tak vypráví nespočet příběhů o historickém i současném stavu našeho životního prostředí," dodává Jiří Malíček.
Dle poslední verze Červeného seznamu z roku 2010 na našem území vyhynulo 138 lišejníků (9 %) a dalších 37 % druhů patří do některé z kategorií ohrožení. Od té doby se však podařilo několik desítek ,,vyhynulých" lišejníků v ČR znovu nalézt, takže nyní se jejich počet pohybuje okolo 100 druhů (6 %). Patří mezi ně zejména epifyty (organismy žijící na jiných rostlinách, ale neparazitující), které jsou často vázané na staré lesní porosty a zároveň jsou extrémně citlivé k znečištění ovzduší. Za vyhynulé se považují i některé saxikolní lišejníky (takové, které se vyskytují na skalách, sutích apod.), jejichž poslední lokality zanikly např. těžbou nerostných surovin.
Za posledních 150 let došlo k dramatickým změnám ve společenstvech lišejníků. Mnohé regiony postihla téměř kompletní obměna a silné ochuzení lichenoflóry. První zaznamenané zvraty lze datovat na začátek 20. století, kdy díky průmyslovému znečištění, emisím z lokálních topenišť a zejména intenzivnímu lesnímu hospodaření z našeho území zmizely některé velmi citlivé epifyty. Mizení epifytů pokračovalo na celém našem území ruku v ruce se sílícím emisním znečištěním, které gradovalo v 70. a 80. letech minulého století. Kyselé deště výrazně ovlivnily i zdánlivě odlehlé regiony, např. Šumavu. Po odsíření tepelných elektráren v 90. letech dochází k poměrně rychlému návratu některých epifytických makrolišejníků, zatímco jiné zřejmě dále ubývají v souvislosti s plošnou eutrofizací krajiny. Současné změny v epifytických společenstvech pravděpodobně formuje také globální klimatická změna. Ve velkém ohrožení jsou reliktní horské, zvláště pak arkto-alpinské druhy, jejichž aktuální výskyt u nás je často mimo jejich ekologické optimum. Zásadní vliv na zemní druhy má také eutrofizace, která zvýhodňuje konkurenčně silnější cévnaté rostliny. Ty jsou pak schopny osídlovat i jinak velmi extrémní stanoviště, která byla doposud rájem lišejníků.
Foto: Cladonia turgida
 



 sdílet článek na facebooku
 sdílet na twitteru
 sdílet na google+
 sdílet na LinkedIn




				Komentáře k článku. Co si myslí ostatní?
			
















Další články






Na území Prahy by mělo do roku 2025 zprovozněno minimálně 750 dobíjecích stanic pro...

Dnes
    	
    	Do roku 2025 chce Praha 750 dobíjecích stanic pro elektromobily
	






27. ledna 2021 byl vydán rozsudek tribunálu č. T-699/17 k postupu přijímání závěrů...

Dnes
    	
    	Evropský soudní dvůr zrušil závěry o BAT pro velká spalovací zařízení
	






Zástupci spolku Česko za klima předali v prosinci vládě a poslancům podpisové archy...

Dnes
    	
    	Úspěch petice za klima: Poslanci nařídili ministerstvům přepracovat klimatické...
	






 Jihomoravský kraj vydal publikaci Voda v krajině 2021, informuje v ní o možnostech, jak...

Dnes
    	
    	Příručka Jihomoravského kraje popíše, jak postupovat proti suchu
	






Evropský systém zpětného odběru světelných zdrojů dosáhl významného milníku: podařilo...

Dnes
    	
    	V Evropě se zrecyklovaly dvě miliardy úsporných žárovek, zeměkouli by...
	






 Členové stráže přírody možná získají pravomoc zastavovat ve zvláště chráněných...

Včera
    	
    	Stráž přírody by mohla získat pravomoc zastavovat vozidla
	





Podněty ZmapujTo


 Nahrávám data...






Neboj se zeptat Kam s ním?








Mohlo by vás také zajímat





Na území Prahy by mělo do roku 2025 zprovozněno minimálně 750 dobíjecích stanic pro...

Dnes
    	
    	Do roku 2025 chce Praha 750 dobíjecích stanic pro elektromobily
	






27. ledna 2021 byl vydán rozsudek tribunálu č. T-699/17 k postupu přijímání závěrů...

Dnes
    	
    	Evropský soudní dvůr zrušil závěry o BAT pro velká spalovací zařízení
	






Zástupci spolku Česko za klima předali v prosinci vládě a poslancům podpisové archy...

Dnes
    	
    	Úspěch petice za klima: Poslanci nařídili ministerstvům přepracovat klimatické...
	






 Jihomoravský kraj vydal publikaci Voda v krajině 2021, informuje v ní o možnostech, jak...

Dnes
    	
    	Příručka Jihomoravského kraje popíše, jak postupovat proti suchu
	






Evropský systém zpětného odběru světelných zdrojů dosáhl významného milníku: podařilo...

Dnes
    	
    	V Evropě se zrecyklovaly dvě miliardy úsporných žárovek, zeměkouli by...
	






 Členové stráže přírody možná získají pravomoc zastavovat ve zvláště chráněných...

Včera
    	
    	Stráž přírody by mohla získat pravomoc zastavovat vozidla
	






 9. Návrh vyhlášky o změně a zrušení některých právních předpisů o...

Včera
    	
    	Legislativa ochrany přírody - připomínková řízení
	






Veletrh EXPO, pořádaný Těžební unií, je mezinárodní demonstrační veletrh strojů a...

Včera
    	
    	EXPO Lesní lom 2021 opět na scéně!
	






Po dokončení plánu pro látky vzbuzující mimořádné obavy (látky SVHC) do roku 2020...

Včera
    	
    	Plán k řešení látek vzbuzujících mimořádné obavy byl dokončen
	






Evropská unie plánuje vytvořit nový systém hodnocení letů a letadel podle jejich uhlíkové...

Včera
    	
    	EU podle médií plánuje ekologické hodnocení letadel a letů
	






 Zatížení elektrizační soustavy ČR neboli okamžitá spotřeba elektřiny má od 15. 2....

Včera
    	
    	Spotřeba elektřiny v ČR překonala rekord
	






Nejúčinnější cestou ke snižování emisí jsou energetické úspory v budovách a výroba...

Včera
    	
    	Až 80 tisíc nových pracovních míst a 900 mld. Kč pro české firmy. Realizace...
	






Forma žádosti o povolení OOP k rozšíření  geograficky nepůvodních druhů rostlin a jejich...

16. září 2016
    	
    	Příklad vzoru žádosti o povolení orgánu ochrany přírody (OOP) k rozšíření...
	






Hlavní sdělení
?         Evropská rada pro sčítání...

6. prosince 2020
    	
    	Vychází nový Evropský atlas hnízdního rozšíření ptáků, přelomové dílo...
	






Desetitisíce vzorků čítá on-line atlas složení houbových společenstev, který vytvořili...

18. července 2020
    	
    	Čeští vědci sestavili celosvětový atlas rozšíření hub
	







Ochrana zvláště chráněných  rostlin1) se podle § 49 odst. 2 zákona č. 114/1992 Sb., o...

12. května 2014
    	
    	Pěstování zvláště chráněných druhů rostlin a zákon o ochraně přírody a...
	






Komentář k Prováděcímu nařízením Komise (EU) 2017/1263 ze dne 12. července 2017, kterým se...

16. srpna 2017
    	
    	Rozšíření unijního seznamu invazních nepůvodních druhů
	






Ministerstvo životního prostředí vyhlašuje prostřednictvím Agentury ochrany přírody a...

6. února 2018
    	
    	830 milionů korun pro ochranu přírody a krajiny
	






Ke dni 1. ledna 2015  nabývá účinnosti (společně se zákonem č. 234/2014 Sb. o státní...

14. ledna 2015
    	
    	Novela zákona o ochraně přírody a krajiny - zřízení Agentury ochrany přírody...
	






Ke dni 1. ledna 2015  nabývá účinnosti (společně se zákonem č. 234/2014 Sb. o státní...

7. ledna 2015
    	
    	Novela zákona o ochraně přírody a krajiny - zřízení Agentury ochrany přírody...
	






Ministerstvo životního prostředí (MŽP) ustoupilo v novele zákona o ochraně přírody a...

7. února 2015
    	
    	MŽP v novele o ochraně přírody ustoupilo, některé návrhy zmizely 
	






Až 5,2 milionu korun na záchranu ohrožených přírodních biotopů a rostlinných či...

25. srpna 2020
    	
    	Norské fondy přispějí k záchraně biotopů a ohrožených druhů mimo...
	






 Ministerstvo životního prostředí stanoví podle § 45i odst. 13 a § 67 odst. 1 zákona...

19. července 2018
    	
    	Vyhláška o náležitostech posouzení vlivu záměru a koncepce na evropsky...
	






Hospodaření v lese a provoz myslivosti jsou z rozpočtu Ministerstva zemědělství finančně...

6. ledna 2020
    	
    	Aktuální informace o finanční podpoře hospodaření v lesích a provozu...
	








Naši partneři























































Složky životního prostředí











O serveru
Reklama
Spolupráce
Kontakt



 Mobilní aplikace
 Facebook
 Twitter
 RSS







O serveru
Reklama
Spolupráce
GDPR
Kontakt


Enviweb.cz využívá zpravodajství ČTK, jehož obsah je chráněn autorským zákonem. Přepis, šíření či další zpřístupňování tohoto obsahu či jeho části veřejnosti,a  to jakýmkoliv způsobem, je bez předchozího souhlasu ČTK výslovně zakázáno.
                        © 1999-2021 Enviweb s.r.o. - všechna práva vyhrazena. Materiály nesmí být dále publikovány, vysílány, přepisovány nebo redistribuovány

                        Při poskytování služeb nám pomáhají Cookies a Local Storage. Používáním webu s tím vyjadřujete souhlas. Více informací o ochraně osobních údajů a jejich používání





















