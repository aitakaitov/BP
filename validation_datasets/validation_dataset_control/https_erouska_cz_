URL: https://erouska.cz/
DEPTH: 1

eRouška – chráním sebe, chráním tebe


 Máte pozitivní test a nepřišla vám SMS pro eRoušku? Napište si o náhradní kód na info@erouska.cz.  Časté dotazy  Čeština EnglishSlovenčina  Čeština EnglishSlovenčina  Chráním sebe, chráním tebe! S aplikací eRouška pomůžete zastavit šíření COVID-19. Umožňuje včas a anonymně upozornit uživatele na rizikové setkání s nakaženým. Aplikace maximálně chrání vaše soukromí, nezná vaše osobní údaje ani polohu. Stáhněte si aplikaci zdarma ještě dnes. Zapojte se do boje proti koronaviru. Stáhnout pro Android Stáhnout pro iOS    Jak eRouška chrání vás a vaše okolí? eRouška je součástí systému Chytrá karanténa Ministerstva zdravotnictví ČR Když jste nakaženého potkali Vaše eRouška zaznamenává anonymní data o setkáních s ostatními uživateli. Když se u některého z nich později testem prokáže onemocnění COVID-19, aplikace vám zobrazí anonymní upozornění (Android, iOS) na možné riziko nákazy koronavirem a doporučí další postup. Třeba jste jen delší dobu seděli u vedlejšího stolu v restauraci, ale vůbec se neznáte. Bez eRoušky by vás nebylo možné varovat. Když se nakazíte vy Pokud u vás test prokáže nákazu COVID-19, hygiena vám zašle v SMS unikátní kód, který zadáte do eRoušky a umožníte odeslání svých anonymních identifikátorů (klíčů) do eRoušek ostatních uživatelů. V každé z nich algoritmus vyhodnotí, jestli vaše vzájemné setkání bylo rizikové. Pokud ano, zobrazí se jim nejpozději následující den varovná notifikace. Díky tomu je možné na riziko upozornit uživatele, které osobně neznáte, jen jste s nimi třeba jeli autobusem. A ti tak mohou chránit svou rodinu a okolí. Nikdo se tedy z aplikace nedozví, od koho upozornění na nákazu přišlo. Prohlédněte si, jak eRouška funguje v přehledné infografice.  eRouška chrání vaše soukromí Jak se eRouška liší od jiných podobných aplikací? eRouška používá technologii Bluetooth, kterou je vybavená většina chytrých mobilních zařízení v Česku. Díky tomu funguje i v budovách, podzemních parkovištích nebo v metru. Aplikace je navržená tak, aby nesbírala informace o vaší poloze (např. přes GPS). Pouze anonymně zjišťuje, se kterými dalšími uživateli aplikace jste přišli do bližšího kontaktu. Jako jediná v ČR může oficiálně používat Apple/Google protokol, který garantuje bezpečnost aplikace na platformách Android a iOS a snižuje spotřebu baterie. Dozví se ostatní moji identitu, pokud onemocním? Ne. V případě nákazy můžete ze svého zařízení s eRouškou odeslat ostatním uživatelům pouze anonymní identifikátory (klíče), které slouží k vyhodnocení možného rizikového kontaktu. Aplikace vás neidentifikuje a minimalizuje zpracování osobních údajů. Detailní informace o zpracování osobních údajů najdete na stránce Podmínky používání. Jediný, kdo může znát vaši totožnost, je pracovník hygienické stanice, který s vámi případně povede epidemiologický pohovor. I on je ovšem povinný dodržovat maximální diskrétnost a chránit vaše osobní údaje. Jakou roli hraje moje jedna instalace? Změní se něco? Čím více nás bude eRoušku používat, tím lepší vytvoříme síť, která nás bude vzájemně chránit a varovat před rizikem nákazy. Výhodou eRoušky je, že vás může co nejrychleji informovat, a pomoci tak ochránit vás, vaši rodinu i blízké. Jsou u vás má data v bezpečí? Kdo eRoušku provozuje? Už eRouška 1.0 prošla několika nezávislými audity, které potvrdily bezpečnostní nezávadnost jejího kódu a soulad s podmínkami zpracování osobních údajů. Nová eRouška projde další sadou auditů v nejbližší době. Aplikaci spravuje Ministerstvo zdravotnictví ve spolupráci s Národní agenturou pro komunikační a informační technologie. Kdo eRoušku navrhl a naprogramoval? Ve vývojářském týmu, který pracuje na nové verzi 2.0 postavené na Apple/Google protokolu, je i velká část dobrovolníků, kteří původní aplikaci vytvořili. Máte další otázky? Zajímá vás, jak a na jakých telefonech eRouška funguje? Nebo jaká data eRoušce sdílíte? Přejděte do sekce s často kladenými dotazy  eRouška Stáhnout pro Android Stáhnout pro iOS Než vyjdete ven,nasaďte si také eRoušku. Stáhnout pro Android Stáhnout pro iOS  info@erouska.cz Promo materiály Vyhodnocení rizika Časté dotazy Napsali o nás Tým Audit a kód Podmínky používání a ochrana soukromí       
