URL: http://znakynaklavesnici.cz/
DEPTH: 1



Znaky na klávesnici | ZnakyNaKlavesnici.cz


























































Skip to content
Znaky na klávesnici
Klávesové zkratky
Mapa znaků
Znaky smajlíků
ASCII tabulka
Klávesnice
Ostatní
MenuZNAKY NA KLÁVESNICIKLÁVESOVÉ ZKRATKYMAPA ZNAKŮZNAKY SMAJLÍKŮASCII TABULKAKLÁVESNICEOSTATNÍ 



















Znaky na klávesnici


Psaní speciálních znaků na klávesnici může být pro mnohé uživatele noční můrou a přitom stačí naučit se pár klávesových zkratek, díky kterým je tento problém vyřešen během zlomku vteřiny. Fakticky vzato existuje takových zkratek několik set a v silách většiny uživatelů není možné si je všechny zapamatovat. V běžném světě si však 99% všech lidí vystačí s 5 až 10 zkratkami. Mnoho znaků jde přitom napsat několika způsoby. Tři základní přístupy jsou psaní pomocí kombinace Alt + Ctrl + “nějaká klávesa“, Shift + “nějaká klávesa“ a Alt + “nějaké číslo“. Poslední jmenovaný způsob se nazývá ASCII, což je prapůvodní znakový kód, který má své uplatnění především u klávesnic s numerickou částí. Ta se však v dnešní době u tolik oblíbených a rozšířených notebooků nepoužívá, a proto je tento přístup v takových případech nevhodný. Bude proto lepší naučit se zkratky s pomocí klávesnic Alt a Ctrl. Jen pro doplnění, stejný efekt jako stisknutí těchto dvou kláves má zmáčknutí klávesy pravý Alt (nachází se napravo od mezerníku a někdy bývá označen Alt Gr). A teď už se pojďme podívat na to, jak se jednotlivé znaky na klávesnici píší.
Speciální znaky na klávesnici




Zavináč @

1. Levý Alt + Ctrl + V
2. Pravý Alt + V
3. Levý Alt + 64
Jak napsat zavináč >>>
Hashtag #

1. Levý Alt + Ctrl + X
2. Pravý Alt + X
3. Levý Alt + 35
Jak napsat hashtag >>>




Křížek +

Píše jako klasické znaménko +. To může být umístěno různě, a to buď nad klávesou Enter, nebo vlevo nahoře pod klávesou F1.
Jak napsat křížek >>>
Euro €

1. Levý Alt + Ctrl + E
2. Pravý Alt + E
3. Levý Alt + 0128
Jak napsat znak eura >>> 
Dolar $

1. Levý Alt + Ctrl + ů
2. Pravý Alt + ů
3. Levý Alt + 36
Jak se píše znak dolaru >>>
Libra Ł

1. Levý Alt + Ctrl + L
2. Pravý Alt + L
Jak napsat znak libry >>>
Ampersand &

1. Levý Alt + Ctrl + C
2. Pravý Alt + C
3. Levý Alt + 38
Jak napsat and, neboli ampersand >>>
Procenta %

1. Shift + klávesa = (nachází se hned vedle klávesy pro é vpravo nahoře)
Hvězdička *

1. Pravý Alt + –
2. Levý Alt + 42
3. Přepněte na anglickou klávesnici (Alt + Shift) a poté kombinaci Shift + klávesa pro á
Jak napsat hvězdičku >>>
Apostrof


1. Shift + příslušná klávesa nacházející se vlevo od Enter
Jak napsat apostrof >>>




N, d, t s háčkem

Nejprve zmáčknete kombinaci Shift + příslušná klávesa ˇ, která se nachází vpravo nahoře hned vedle klávesy Backspace. Poté je pustíte a zmáčknete písmeno, které má mít háček.
Jak napsat t s háčkem >>>
Jak napsat n s háčkem >>>
Jak napsat d s háčkem >>>
Hranaté závorky [ ]

Levá závorka [
1. Levý Alt + Ctrl + F
2. Pravý Alt + F
Pravá závorka ]
1. Levý Alt + Ctrl + G
2. Pravý Alt + G
Jak se píše hranatá závorka různými způsoby >>>
Složené závorky { }

Levá závorka {
1. Levý Alt + Ctrl +B
2. Pravý Alt + B
Pravá závorka }
1. Levý Alt + Ctrl + N
2. Pravý Alt + N
Jak napsat složené závorky na klávesnici >>>
Špičaté závorky < >

Levá závorka <
1. Levý Alt + Ctrl + klávesa pro tečku
2. Pravý Alt + klávesa pro tečku
Pravá závorka >
1. Levý Alt + Ctrl + klávesa pro čárku
2. Pravý Alt + klávesa pro čárku
Obrácené lomítko \

1. Levý Alt + Ctrl + Q
2. Pravý Alt + Q
Jak napsat obrácené lomítko >>>
Lomítko /

1. Shift + klávesa ú
Jak napsat lomítko >>>
Vlnovka ~

1. Levý Alt + Ctrl + 1
2. Pravý Alt + 1
Jak se píše vlnovka >>>
Ostré s ß

1. Levý Alt + Ctrl + klávesa pro § a !
2. Pravý Alt + klávesa pro § a !
Jak napsat ostré s >>>




Přehláska ¨

Je to velice jednoduché a princip je stejný, jako je tomu u čárky nad samohláskou. Jediné co musíte udělat je najít příslušnou klávesu s dvěma tečkami vedle sebe (bohužel neexistuje standardizované místo jejího umístění, bývá to v oblasti klávesy Enter), zmačknout ji a následně kliknout na písmeno, které má přehlásku mít.
Jak se píše přehláska >>>
Jak napsat A s přehláskou >>>
Jak napsat U s přehláskou >>>
Jak napsat O s přehláskou >>>
Průměr Ø

1. Levý Alt + 8709
Svislá čára |

1. Levý Alt + Ctrl + W
2. Pravý Alt + W
Jak se píše svislá čára >>>
Stříška ˆ

1. Levý Alt + Ctrl + klávesa pro š a 3, poté potvrdit mezerníkem
2. Pravý Alt + klávesa pro š a 3, poté potvrdit mezerníkem
Jak se píše stříška na klávesnici >>>
Stupeň °

1. Levý Alt + Ctrl + klávesa pro ř a 5, poté potvrdit mezerníkem
2. Pravý Alt + klávesa pro ř a 5, poté potvrdit mezerníkem
Jak zapsat stupeň na klávesnici >>>
Krát ×

1. Levý Alt + Ctrl + klávesa pro kulatou závorku )
2. Pravý Alt + klávesa pro kulatou závorku )
Jak napsat krát >>>
Děleno ÷

1. Levý Alt + Ctrl + klávesa pro ú
2. Pravý Alt + klávesa pro ú
Řecká písmena

ASCII, Unicode, HTML a kódy entit písmen řecké abecedy
Řecká abeceda na klávesnici >>>
Mapa znaků na klávesnici
Jednou z možností jak napsat znaky, a to i takové pro které neexistuje klávesová zkratka, je použití takzvané mapy speciálních znaků. Její využití je možné výhradně v operačním systému Windows. Postupovat lze několika způsoby, ale my si zde zmíníme ten nejjednodušší. V prvním kroku zmáčkneme kombinaci kláves Windows + R. První jmenovaná je většinou nadepsána zkratkou Win, nebo je na ní přímo logo Windows a umístěna bývá zpravidla vedle mezerníku. Po zmáčknutí této klávesové zkratky dojde k zobrazení dialogového okna s textovým polem, kam je třeba napsat charmap.exe a dát „OK“. Pak už dojde k zobrazení přehledu znaků. Z něho si vybereme znak, respektive znaky, které potřebujeme a dáme kopírovat, což uloží zvolené znaky do operační paměti počítače. Nakonec stačí přejít do programu, respektive souboru (Office Word, Office Excel, email, administrace webu atd.), v němž chceme znak/y použít a současně zmáčkneme tlačítka Ctrl+V, čímž znaky do programu/souboru vložíme.
Znaky na klávesnici skrze ASCII kódy
Jak bylo zmíněno již na začátku, použití ASCII je jeden ze způsobů, jak pomocí klávesových zkratek zapsat speciální znaky, které ve většině případů není klávesnice vzhledem k jejich počtu schopna pojmout. ASCII je pochopitelně zkratka, a to anglického spojení „American Standard Code for Information Interchange“, v českém překladu pak „Americký standardní kód pro výměnu informací“. Ačkoliv již dnes není tolik používaná, jedná se o celkově nejpoužívanější sadu znaků v informatice všech dob a na jejím základě bylo postaveno mnoho dodnes používaných kódovacích standardů.
Základním principem ASCII je stisknutí a podržení klávesy Alt a následné zadaní dvou až čtyřmístného číselného kódu. Tento princip byl ostatně zmíněn i u několika znaků výše, kdy například dolar zapíšeme kombinací „Alt + 36“. Důvodem pro pokles obliby ASCII je právě používání čísel v kombinaci. S rozšířením přenosných počítačů, u kterých absentuje numerická klávesnice, totiž použití tohoto principu značně ztrácí na praktičnosti. I tak se na přehled jednotlivých zkratek můžete podívat na této ASCII tabulce znaků.
Video -Vytváření znaků na klávesnici pomocí Alt Gr


Webový projekt Znakynaklavesnici.cz použil pro nákup webové domény slevový kupon wedos umístěný na portálu wedoskupon.eu, a tak bychom na tomto místě rádi poděkovali jeho zřizovateli a provozovateli. Byly tak ušetřeny sice malé, nicméně v celkovém kontextu rozvoje stránek důležité prostředky, které mohly být díky tomu využity jinde.









Vyhledávání



 





O webu Znakynaklavesnici.cz Cílem webu Znakynaklavesnici.cz je poskytnout uživatelům počítačů a mobilních zařízení informace o základních i pokročilých technikách práce s klávesnicí. Týká se to především klávesových zkratek, ASCII kódů a psaní speciálních znaků. Tím však obsahové zaměření tohoto portálu ani zdaleka nekončí. V rámci různých stránek, příspěvků a rubrik se snažíme věnovat i nejpodstatnějším základům programovaní a též problematice výběru té správné klávesnice dle potřeb a možností daného člověka.
 



Všechna práva vyhrazena Jakýkoliv obsah na tomto webu (texty, obrázky a podobně) nesmí být kopírován, či jiným způsobem reprodukován, aniž by to provozovatel výslovně povolil. Pokud máte zájem o jakoukoliv formu spolupráce, neváhejte se na nás kdykoliv obrátit. Žádné formě smysluplné kooperace se nebráníme. Pakliže považujete tento portál, či jakoukoliv jeho stránku za přínosnou, máte vlastní webové stránky a myslíte si, že by vaši návštěvníci byli rádi, kdyby o nás věděli, pak budeme rádi za jakoukoliv zmínku, či odkaz.
 



Chybí vám tu něco? Hledali jste zde něco, co se týká problematiky klávesnice a práce s ní a nenašli jste to? I to je možné. Rádi byste to změnili a pomohli nám tak smysluplně rozšířit obsah, který bude pomáhat mnoha dalším lidem? Výborně! Dejte nám prosím vědět jakého tématu, nebo znalostní oblasti se to týká. My uděláme vše, co bude v našich silách, abychom dané téma pokud možno co nejkomplexněji a zároveň nejsrozumitelněji pokryli. Budeme vděčni za každý návrh. 
 



 









Copyright 2019
ZnakyNaKlávesnici.cz




Iconic One Theme | Powered by Wordpress









Pokračováním užívání této stránky souhlasíte s použitím cookies. více informací SouhlasímNastavení cookie na tomto webu je nastaveno pro  "povoleno cookies", aby vám poskytlo nejlepší možné prohlížení stránek. Pokud budete nadále používat tento web bez změny nastavení cookie nebo klepnete na tlačítko "Souhlasím"  souhlasíte s podmínkami použití cookie.Zavřít




