URL: https://tbc.uzis.cz/
DEPTH: 1






Registr tuberkulózy























Registr tuberkulózy

                    Interaktivní prohlížeč dat
                  























bars






times




Menu




                Úvod
              



                Registr tuberkulózy
              



                Prohlížeč dat
              



                Ročenka RTBC
              







Úvod


Interaktivní prohlížeč dat Registru tuberkulózy (RTBC) je nový webový nástroj, který odborné i laické veřejnosti umožňuje získat přehled o stavu onemocnění tuberkulózou nebo jinou mykobakteriózou z různých pohledů. V současné chvíli nástroj zpřístupňuje data za období 2000–2019, která vycházejí z údajů v Registru tuberkulózy platných k datu 10. 6. 2020.
Kromě Registru tuberkulózy (RTBC) prohlížeč částečně čerpá také z publikací „Základní přehled epidemiologické situace ve výskytu tuberkulózy v České republice“ a „Tuberkulóza a respirační nemoci“, vydávaných Ústavem zdravotnických informací a statistiky České republiky (ÚZIS ČR).
Prostřednictvím nabídky analýz s různými nastaveními filtrů lze získat několik typů výstupů, které mohou následně sloužit jako podklady pro hodnocení epidemiologické situace v ČR. Všechny analýzy jsou dostupné v rozmezí roků 2000–2019, s výjimkou analýzy Výsledek léčby (2014–2018) a Citlivost na antituberkulotika (2001–2019). Jsou-li výstupem analýzy relativní počty (%), pak se jedná o procenta z celkového počtu hlášených případů podle použitých filtrů. Případy je možné dále filtrovat jak podle základních demografických charakteristik, tak podle vybraných klinických parametrů, kromě analýz Výsledek léčby a Citlivost na antituberkulotika, kde je třídění možné pouze podle roku hlášení. Dostupné filtry lze mezi sebou libovolně kombinovat, s výjimkou Typu onemocnění, Lokalizace TBC, Etiologického agens a Mykobakteriologického vyšetření, kde současná filtrace není z technických důvodů možná. Při filtraci na základě jednoho z těchto ukazatelů dochází k automatickému vyprázdnění některých dalších filtrů, o čemž uživatele předem informují poznámky u všech relevantních ukazatelů ve filtračním panelu.
Spuštění nástroje předcházela řada měsíců zkušebního provozu a několik připomínkových kol, avšak velice oceníme jakoukoli další zpětnou vazbu přímo od uživatelů, obzvláště v případě, že objeví chyby či jiné nedostatky. Podněty k vylepšení, poznámky či komentáře k interaktivnímu prohlížeči dat RTBC posílejte prosím na adresu tereza.novakova@uzis.cz.









              Nováková T., Wallenfels J., Jarkovský J., Karolyi M., Slezák P., Loula Z., Panoška P., Ščavnický J., Komenda
              M., Dušek L.
              
              Interaktivní prohlížeč dat Registru tuberkulózy [online]. Praha: ÚZIS ČR 2021 [cit.
              25.02.2021]. Dostupné z:
              https://tbc.uzis.cz.
            













                  Ústav zdravotnických informací a statistiky České republiky







                  Lékařská fakulta Masarykovy univerzity
                  Institut biostatistiky a analýz
                









